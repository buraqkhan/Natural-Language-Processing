ٹوکیو ۔ (اُردو پوائنٹ اخبارتازہ ترین۔ 21 اگست2018ء) جاپان کی وزارتِ تعلیم بچّوں کو انگریزی کے زبانی رابطوں کی مہارت بہتر بنانے میں مدد دینے کے لئے سکولوں میں انگریزی بولنے والے مصنوعی ذہانت کے حامل روبوٹس فراہم کرنے کی منصوبہ بندی کر رہی ہے۔ جاپ]انی خبررساں ادارے کے مطابق جاپانی طلباء عمومی طور پر انگریزی لکھنے یا بولنے میں اچھّے نہیں ہیں۔
جن نصابی رہنماء اٴْصولوں کو دوسالوں میں مکمل طور پر نافذ کیا جانے والا ہے اٴْن میں مذکورہ مہارتوں کو پروان چڑھانے پر توجہ مرکوز کی جائے گی۔وزارتِ تعلیم اپریل میں ملک بھر کے تقریباً 500 سکولوں میں آزمائشی بنیاد پر روبوٹ اقدام شروع کرے گی۔یہ وزارت اِس وقت بعض سخت معاملات سے نبردآزما ہے۔ واضح رہے کہ جاپانی ایلیمنٹری سکول کے اساتذہ کی انگریزی کی مہارت بہتر بنانے کے لئے دباؤ ہے اور اِس کے پاس ہر سکول کے لئے انگریزی کے مادری زبان بولنے والوں کو رکھنے کے لئے فنڈز کی کمی ہے۔
 
