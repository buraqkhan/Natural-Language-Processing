

کراچی (کامرس ڈیسک) آٹو انڈسٹری کی عالمی شہرت یافتہ نمائش آٹومکینیکا جرمنی میں 11 ستمبر سے 15 ستمبر تک جاری رہنے والی اس نمائش میں پاکستان سے آنے والی 14 کمپنیوں کی شرکت پر پابندی عاید کر دی ہے اس نمائش  میں گاڑیوں کے پرزہ بنانے والی کمپنیوں کو بے حد اچھا رسپانس ملنے کا امکان ظاہر کیا جا رہا تھا زرائع کے مطابق ٹی ڈی اے پی مذکورہ نمائش میں گزشتہ دو دہائیوں سے شریک ہورہی ہے لیکن رواں سال ملکی صورت حال کے پیش نظر اس نمائش میں ٹریڈ ڈیولپمنٹ اتھارٹی پاکستان پر پابندی عاید کر دی گئی ہے جس میں 15 کمپنیوں نے اپنے اسٹالز لگانے تھے نمائش میں 173 ممالک کے ایک لاکھ 83 ہزار سے زائد خریداروں کی موجودگی نمائش کی اہمیت کو واضح کررہی تھی لیکن بد قسمتی سے پاکستان سے تجارتی خریداروں میں ایک اہم نام پاکستان آٹو اسپیئرپارٹس امپورٹرزاینڈ ڈیلرزایسوسی ایشن کا بھی ہے جن کے نمائندگان کی بھی شمولیت پر پابندی عاید کی گئی ہے اس نمائش میں مذید کمپنیوں نے بھی شرکت کرنا تھی جن میں پاکستان ایسوسی ایشن آف آٹو پارٹس اینڈ اسیسریز مینوفیکچررز بھی شامل ہے پاپام اسکل ڈیولپمنٹ انسٹی ٹیوٹ کے چیئرمین اور پاکستان آٹو پارٹس شو کے کنوینر مشہود علی خان نے بتایا کہ آٹومکینیکا کا یہ فیصلہ نہاہت لسانیت کی بنیاد پر کیا گیا ہے اس لیے پاکستان کی آٹو انڈسٹری کی صلاحیت کو اجاگر کرنے اور عالمی مارکیٹ میں ہونے والی جدت سے آگہی کے لیے اب وہ دوسرے یورپی ممالک کا انتخاب کریں گے

