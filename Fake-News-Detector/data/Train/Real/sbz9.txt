اصل نا م یوسف خان ہے،والد لالہ غلام سرور پھلو ں کی تجارت سے وابستہ تھے

لاہور(نیٹ نیوز) المیہ اداکاری کے بادشاہ دلیپ کمار آج اپنی 96ویں سالگرہ منارہے ہیں، وہ پشاور میں پیدا ہوئے ۔انکا اصل نام یوسف خان ہے انکے والد لالہ غلام سرور پھلوں کی تجارت سے وابستہ تھے جو 1935 میں اپنے اہلخانہ کے ہمراہ ممبئی منتقل ہوئے اور وہاں سے اپنا کاروبار جاری رکھا۔ممبئی منتقلی کے بعد دلیپ کمار کی ملاقات بمبئی ٹاکیز کے مالکان سے ہوئی جنہوں نے انہیں اپنی فلم جواربھاٹا میں مرکزی کردار کی پیشکش کی انکی مشہور فلموں میں مغل اعظم ، کرانتی اورکرما سمیت دیگر شامل ہیں۔ بھارتی حکومت نے انہیں 1991 میں پدما بھوشن ایوارڈ سے نوازا، 1994 میں انہیں دادا صاحب پھالکے ایوارڈ دیا گیا جبکہ 1998 میں انہیں پاکستان کے بڑے سول اعزاز نشان امتیاز سے نوازا گیامتعدد ایوارڈز لینے پرانکا نام گنیز بک آف ورلڈ ریکارڈ میں شامل کیا گیا ہے علاوہ ازیں گلوکار واداکار علی ظفر سمیت دیگر فنکاروں نے سوشل میڈیا پر دلیپ کمار کو سالگرہ کی مبارکباد پیش کی۔