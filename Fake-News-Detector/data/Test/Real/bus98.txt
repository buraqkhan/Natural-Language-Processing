بیونس آئرس (اُردو پوائنٹ اخبارتازہ ترین 01 دسمبر2018ء) امریکا کینیڈا اور میکسیکو کے رہنماؤں نے ایک نئے تجارتی سمجھوتے پر دستخط کر دئیے غیرملکی خبررساں ادارے کے مطابق یہ تجارتی ڈیل سابقہ معاہدے نافٹا کی جگہ طے پائی ہے اس نئے تجارتی سمجھوتے کو امریکی صدر ڈونلڈ ٹرمپ کی کامیابی قرار دیا گیا ہے انہوں نے نئی ڈیل کے حوالے سے کہا کہ یہ امریکی ورکرز کے لیے بہتر مواقع پیدا کرے گی ارجنٹائن کے دارالحکومت بیونس آئرس میں اس تجارتی معاہدے پر دستخط کرنے کی تقریب کے موقع پر ڈونلڈ ٹرمپ نے کہا کہ یہ ایک مثالی سمجھوتا ہے یہ تقریب جی ٹوئنٹی سمٹ کے حاشیے میں منعقد کی گئی تھی

 

