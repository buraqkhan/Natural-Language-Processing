ٹرینٹ برج 23 اگست (سیاست ڈاٹ کام) ہندوستان نے تیسرے ٹیسٹ میچ میں انگلینڈ کو 203 رنز سے شکست دے دی جس کے ساتھ ہی ویراٹ کوہلی اپنے ملک کے دوسرے کامیاب ترین ٹیسٹ کپتان بن گئے ہیں ہندوستان کی جانب سے ٹیسٹ کرکٹ میں سب سے کامیاب کپتان مہندر سنگھ دھونی ہیں جنہوں نے 60 میچوں میں اپنے ملک کی قیادت کرتے ہوئے 27 میچوں میں فتح حاصل کی جبکہ 18 میں انہیں ناکامی کا منہ دیکھنا پڑا اس فہرست میں دوسرے نمبر پر سورو گنگولی موجود تھے جنہوں نے 49 میچوں میں قیادت کرتے ہوئے 21 مرتبہ ہندوستان کو فتح سے ہمکنار کرایا اور 13 میں انہیں شکست ہوئی تھی تاہم انگلینڈ کے خلاف ناٹنگھم میں کھیلے گئے سیریز کے تیسرے ٹسٹ میچ میں فتح کے ساتھ ہی کوہلی اب ہندوستان کے دوسرے کامیاب ترین ٹسٹ کپتان بن گئے ہیں کوہلی نے اب تک  38 میچوں میں ہندوستانی ٹیم کی قیادت کی ہے جن میں سے 22 میں کامیابی نے ان کے قدم چومے اور 7 مرتبہ ہندوستانی ٹیم کو ہار کا سامنا کرنا پڑا ہندوستان نے انگلینڈ کے خلاف میچ میں 203 رنز سے کامیابی حاصل کی جو اس کی رنز کے اعتبار سے انگلینڈ کے خلاف تیسری بڑی فتح ہے ہندوستان نے انگلینڈ کے خلاف رنز کے اعتبار سے سب سے بڑی فتح 1986 میں حاصل کی تھی جب اس نے ہیڈنگلے ٹیسٹ میں میزبان ٹیم کو 279 رنز سے زیر کیا تھا جبکہ 2016 میں وشاکاپٹنم میں 246 رنز سے مات دی تھی