ممبئی 12 دسمبر(ایجنسی) بالی وڈ اداکارہ نرگس فخری نے انوشکا شرما کی تعریف کی ہے نرگس فخری جلد ہی ہارر فلم اماوس میں نظر آئیں گی انہوں نے انوشکا شرما کی تعریف کی ہے اور کہا ہے کہ انوشکا نے جس طرح فلم پری میں بھوت کا کردارنبھایا ہے اس سے لوگوں کا بھوت کے کردار کے تیئں نظریہ بدل گیا ہے اور اب ہیروئنیں بھوتوں پر ماخوذ فلمیں کرنے سے گریز نہیں کررہی ہیں انہوں نے کہا میرے لئے کسی بھی فلم کی کہانی زیادہ اہمیت رکھتی ہے لیکن آپ صحیح کہہ رہی ہیں اب وہ دن گئے جب ہیروئنیں ڈراونی فلموں میں کام کرنے سے انکار کر دیتی تھیں اب آپ انوشکا کو ہی لیجئے انہوں نے نہ صرف پری جیسی فلم بنائی بلکہ اس میں کام بھی کیا جو ایک ڈراونی فلم ہی تھی اور اب کئی اداکارائیں ہاررفلموں میں کام کرنے کے لئے آگے آئی ہیں قابل ذکر بات یہ ہے کہ فلم اماوس میں بھوشن پٹیل ہدایت کاری کا کام کررہے ہیں جنہوں نے اس سے قبل راگنی ایم ایم ایس 2 اور الون جیسی ڈراؤنی فلموں میں ہدایت کاری کی تھی  فلم اماوس 11 جنوری 2019 میں جلوہ گر ہوگی