کیو۔26 مئی(سیاست ڈاٹ کام) رئیل میڈرڈ کے پرتگالی اسٹار کرسٹیانو رونالڈو نے لیورپول میں شامل مصری اسٹرائیکر محمد صلاح سے موازنے کو مسترد کردیا۔کرسٹیانو رونالڈو نے کہا ہے کہ ہم دونوں یکسر مختلف کھلاڑی ہیں، دونوں اسٹارز یوئیفا چیمپئنز لیگ فائنل میں ایکشن میں دکھائی دیں گے۔ صلاح کو پریمیئر لیگ سیزن کے 38 میچزمیں 32 گول بنانے والے پہلے کھلاڑی کااعزاز ملا ہے جبکہ وہ 11 گول یورپیئن ایونٹس میں بھی لیورپول کیلیے بناچکے ہیں۔رونالڈو نے کہا کہ لوگ میرا موازنہ دیگر کھلاڑیوں سے کرناچاہتے ہیں۔ میں ہر ایک سے مختلف ہوں، صلاح بھی اپنے انداز کا منفرد کھلاڑی ہے، وہ لیفٹ سے کھیلتا ہے جبکہ میں رائٹ سے مہم کا آغاز کرتا ہوں، میرا قد طویل ہے جبکہ وہ کچھ پست قد ہیں، ہم دونوں کیلیے یہ سیزن بہت شاندار رہا ہے۔