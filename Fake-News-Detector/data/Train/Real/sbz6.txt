کراچی (اُردو پوائنٹ اخبارتازہ ترین 11 دسمبر2018ء) پاکستانی تاریخ کی مہنگی ترین فلم دی لیجنڈ آف مولا جٹ نے ٹریلر آنے سے پہلے ہی دھوم مچا دی تفصیلات کے مطابق معروف ہدایت کار بلال لاشاری کی اس میگا بجٹ فلم میں فواد خان حمزہ علی عباسی اور ماہرہ خان جیسے سپر اسٹار جلوہ گر ہونگے دی لیجنڈ آف مولا جٹ پہلی ساؤتھ ایشین فلم ہوگی جو مقامی سینماؤں کے ساتھ بیک وقت چین میں بھی ریلیز کی جائے گی دی لیجنڈ آف مولا جٹ پاکستانی انڈسٹری کی مہنگی ترین فلم ہے جو 2019 میں عید کے موقع پر ریلیز ہوگی واضح رہے کہ یہ اعزاز بالی وٴْڈ کے خان بھی اپنے نام نہیں کرسکے تھے ہندوستان کی کامیاب ترین فلمز دنگل اور باہو بلی بھی اپنی ریلیز کے کچھ عرصے بعد چین میں نمائش کے لیے پیش کی گئیں البتہ ہدایت کار بلال لاشاری کی فلم دی لیجنڈ آف مولا جٹ لوکل سرکٹ کے ساتھ بیک وقت چین میں ریلیز ہونے کا اعزاز اپنے نام کرنے جارہی ہے فلم کی شوٹنگ مکمل ہوچکی ہے فلم کی ایڈیٹنگ کے مراحل سی گزررہی ہے ٹریلر جلد ریلیز کیا جائے گا