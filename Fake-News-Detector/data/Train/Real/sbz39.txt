لاہور پاکستان فلم انڈسٹری کی معروف اداکارہ ریما خان کا کہنا ہے کہ اُن کو ایک ساتھی اداکارہ کی جانب سے زہر دیکر جان سے مارنے کی کوشش کی گئی ریما خان نے نجی چینل کو دیئے گئے انٹرویو میں انکشاف کرتے ہوئے کہا کہ اپنے عروج کے دور میں ہر طرح کی کامیابیاں حاصل کیں لیکن کئی پریشانیوں کا سامنا بھی کیا حتیٰ کہ ساتھی اداکاراؤں کی وجہ سے مجھے بُرا وقت بھی دیکھنا پڑا اور کئی بار تو میری کردار کشی بھی کی گئی ریما نے بتایا کہ ایک بار میرے گھر پر فائرنگ بھی کی گئی یہاں تک کہ آصف رضا میرکے ایک کمرشل کی شوٹنگ کے دوران بھی مجھے زہر دینے کی کوشش کی گئی اور زہر دینے والے  کو ایک لاکھ روپے بھی دیئے گئے تھے لیکن اُس خاتون نے ایسا کرنے سے منع کردیا اس کے باوجود میں نے اس واقعے کی پولیس میں کوئی شکایت درج نہیں کرائی اداکارہ نے مزید انکشاف کرتے ہوئے کہا کہ مجھے کئی پروجیکٹ کرنے سے روک دیا گیا اور مختلف طرح سے میرے اسکینڈل بنائے گئے واضح رہے کہ لالی ووڈ میں طویل عرصے راج کرنے والی ریما خان شادی کے بعد امریکا منتقل ہو گئی ہیں تاہم وہ ان دنوں پاکستان آئی ہوئی ہیں