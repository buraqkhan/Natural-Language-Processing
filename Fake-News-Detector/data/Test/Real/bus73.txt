سٹٹگارٹ (اُردو پوائنٹ اخبارتازہ ترین 03 دسمبر2018ء) جرمنی کی موٹر ساز کمپنی ڈیملر نے آئندہ سال سے چین میں الیکٹرک کاریں بنانے کا اعلان کیا ہے ڈیملر کے چین کے حوالے سے شعبے کے سربراہ ہوبرٹس ٹروسکا نے بتایا کہ کمپنی آئندہ سال 2019 کے آخر تک چین میں برقی قوت سے چلنے والی ماحول دوست ای گاڑیوں کی باقاعدہ پیداوار شروع کر دے گی جن میں مرسڈیز بینز ای کیو سی ماڈل بھی شامل ہے انھوں نے کہا کہ چین میں ان کی روایتی مرسڈیز بینز مے بیچ ماڈل کی طلب بہترین جا رہی ہے یہ ماڈل ہر ماہ 600 کی تعداد میں خریدا جا رہا ہے