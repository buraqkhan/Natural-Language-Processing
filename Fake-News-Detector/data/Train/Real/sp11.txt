کروئیشیا کی قومی ٹیم کے کپتان اور فٹ بال کلب ریال میڈرڈ کے اسٹار فٹ بالر لوکا موڈرچ نے فیفا پلیئر آف دی ایئر کا ایوارڈ جیت لیا ہے خواتین کی کیٹیگری میں برازیل کی خاتون فٹ بالر مارتا چھٹی مرتبہ پلیئر آف دی ایئر قرار پائی ہیں موڈرچ کو رواں سال روس میں ہونے والے ورلڈ کپ میں بھی پلیئر آف دی ٹورنامنٹ قرار دیا گیا تھا لوکا موڈرچ نے فیفا ورلڈ کپ 2018ء میں رنر اپ رہنے والی کروئیشین ٹیم کی قیادت کی تھی جبکہ وہ چیمپئن لیگ کی فاتح ریال میڈرڈ کا بھی اہم حصہ تھے2007ء کے بعد یہ پہلا موقع ہے جب ارجنٹینا کے لیونل میسی اور پرتگال کے کرسٹیانو رونالڈو کے علاوہ کسی اور کھلاڑی نے یہ ایوارڈ جیتا ہے فیفا بیسٹ پلیئر آف دی ایئر کے لیے گزشتہ برس کے پلیئر آف دی ایئر کرسٹیانو رونالڈو کروشیا کے لوکا موڈرچ اور مصر کے محمد صلاح کے درمیان کانٹے کا مقابلہ تھا اسٹار فٹ بالر لیونل میسی فائنل تھری میں جگہ بنانے میں ناکام رہے تھے پیر کی شب لندن میں ہونے والی تقریب میں انگلش پریمیئر لیگ کے دوران لیور پول کے محمد صلاح کے ایورٹن کے خلاف گول کو سال کا بہترین گول قرار دیا گیا بہترین گول کیپر کا ایوارڈ بیلجیم کے تھیباؤ کورٹیس کے نام رہا ورلڈ کپ 2018ء میں بیلجیم کی ٹیم نے تیسری پوزیشن حاصل کی تھی بیسٹ کوچ آف دی ایئر فرانس کے ڈیڈیئر ڈیشامپ قرار پائے اُن کی کوچنگ میں فرانس کی ٹیم نے رواں سال ورلڈ کپ کا ٹائٹل جیتا تھا ویمنز بیسٹ کوچ آف دی ایئر فرانس کے رینالڈ پیڈروس رہیں جب کہ برازیل کی خاتون فٹ بالر مارتا کو چھٹی مرتبہ پلیئر آف دی ایئر قرار دیا گیا