لاہور(سپورٹس رپورٹر) پی سی بی گورننگ بورڈ کا اجلاس نیشنل کرکٹ اکیڈمی میں سب اچھا ہے کی رپورٹ کے ساتھ ختم ہوگیا اجلاس میں چیف سلیکٹر انضمام الحق اور رکن سلیکشن کمیٹی وسیم حیدر نے اراکین کو قومی ٹیم کے سلیکشن کے طریقہ کار پر بریفنگ دی گورننگ بورڈ اراکین نے سلیکشن کمیٹی کی بریفنگ پر اطمینان کا اظہار کیا۔ٹاسک فورس برائے ڈومیسٹک کرکٹ نے نئے کرکٹ سٹرکچر پر پیش رفت پر بریفنگ دی۔اجلاس میں معافی کے باوجود سرفرازاحمد پر4میچز کی پابندی لگانے کے فیصلے کو ناانصافی قراردیاگیا اور معاملے کو آئی سی سی میں اٹھانے پر بھی غورکیا گیا۔دونوں پلیئرزمیں صلح اورسرعام معافی کے باوجود کپتان پر پابندی لگائی گئی۔اجلاس میں پی سی بی نے ویسٹ انڈیز ویمن ٹیم کی کامیاب میزبانی پر سندھ حکومت کو مبارکباد دی اجلاس میں ثنامیر کو 100 ٹی ٹونٹی میچز مکمل کرنے پر مبارکباد دی گورننگ بورڈ اراکین کو پی ایس ایل فور کی تیاریوں اور افتتاحی تقریب کے حوالے سے بریفنگ دی گئی اجلاس میں فرنچائز کو پیش آ نے والی مشکلات اور دیگر امور کا جائزہ لیا گیا۔اجلاس میں ٹاسک فورس نے مجوزہ ڈومیسٹک سٹرکچر پر بریفنگ دی بورڈ اراکین نے مجوزہ ڈومیسٹک سٹرکچر پر اطمینان کا اظہار کیااجلاس میں طے پایا کہ ڈومیسٹک سٹرکچر کے خدو خال کو حتمی شکل دے کر گورننگ بورڈ کے سامنے پیش کیا جائے گا نئے ڈومیسٹک سٹرکچر میں کرکٹ کی کوالٹی کو ترجیح دی جائے گی ۔اجلاس میں پی سی بی کے نسلی تعصب کے خاتمے کےلئے کوڈ آف کنڈکٹ کی منظوری دی گئی کوڈ آف کنڈکٹ آ ئی سی سی کے نسلی تعصب کوڈ کی روشنی میں تیار کیا گیا ہے اجلاس میں طے پایا کہ بورڈ معاملات میں شفافیت کو برقرار رکھنے کے لئے ہر تین ماہ بعد مالی معاملات پر گورننگ بورڈ کو اعتماد میں لیا جائے گا۔