گزشتہ چند بر سوں میں مریخ کے حوالے متعدد خبریں سامنے آرہی ہیں اب ماہرین نے مریخ پر آکسیجن کی مناسب مقدار دریافت کی ہے ایک رپورٹ کے مطابق یہاں پر موجود مٹی میں آکسیجن موجود ہے مریخ پر بھیجے گئے خلائی روبوٹ کیوروسٹی نے چند پتھر بھی دیکھے ہیں جو آکسیجن سے بھر پور ہیں ماہرین کا اندازہ ہے کہ شاید یہ عمل بار بار پانی کے اندرونی رسائو کی وجہ سے عمل پذیر ہوا ہوگا علاوہ ازیں مریخ پر نمکین پانی کے ذخائر بھی ملے ہیں جہاں آکسیجن بہت زیادہ مقدار میں ہوسکتی ہے اس بناء پر سائنس داں کا کہنا ہے کہ مریخ کی مٹی تلے موجود آکسیجن کی مقدار سادہ حیات کے لیے کافی ہوسکتی ہے کیلی فورنیا میں قائم جیٹ پروپلشن لیبارٹری (جے پی ایل )کے سائنس داں اسٹاکن کووچ کے مطابق مریخ کے مختلف مقامات پر حیرت انگیز در یافتیں کی ہیں جو نمکین پانی کےذخائر کی صورت میں موجود ہیں اس میں بیکٹیریا اور اسفنج کی نشوونما کے لیے آکسیجن کی بھر پور مقدار پائی جاتی ہے جو جانداروں کو بآسانی زندہ رکھ سکتی ہے لیکن ماہرین کا کہنا ہے کہ ان دریافتوں کا ہر گز یہ مطلب نہیں کہ مریخ پر زندگی دریافت کرلی گئی ہے صرف اس کے امکانات کو ظاہر کیا ہے اور اگر موجود بھی ہے تب بھی اس کی آزمائش کے لیے فی الحال کوئی ٹیکنالوجی نہیں ہے تا ہم اس ضمن میں 2020 ء میں ناسا اپنا ایک جدید ترین روبوٹ مریخ پر بھیجے گا 