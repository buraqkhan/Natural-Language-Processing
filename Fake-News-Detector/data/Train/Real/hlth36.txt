گرمی گرمی ہائے رے گرمی جب گرمی کا زور ہوتو انسان کا بس نہیں چلتا کہ کیسے اس کا توڑ کرے وقت کے ساتھ ساتھ ٹیکنالوجی نے ترقی کی تو پنکھوں اور روم کولر کے بعد ایئر کنڈیشنر لوگوں کی زندگیوں میں عام ہوتا گیا اب گھر چھوٹے ہوں یا بڑے آپ کو ہر گھر میں کم از کم ایک اے سی تو لازمی لگا دکھائی دے گا اب تو یہ حال ہے کہ دفتر ہویا گھر گاڑی یا پھر کوئی شاپنگ سینٹرہرجگہ ایئرکنڈیشنرکی سہولت موجود ہے جب ہر جگہ ہی ایئر کنڈیشنر موجود ہوگا تو پھر آپ کو اس کی عادت بھی ضرور پڑجاتی ہےاور لوڈشیڈنگ کے دوران اس کے بغیر جینا محال ہوجاتا ہے ہمارے جسم ایئرکنڈیشنر کے عادی ہوگئے ہیں اور اب ذرا سی گرمی بھی ہمارے لیے ناقابلِ برداشت ہوجاتی ہے اگر کوئی چلچلاتی دھوپ میں سے کسی ایسی جگہ پہنچ جائے جہاں ایئرکنڈیشنر چل رہا ہو تواسے فوراً ہی سکون اور راحت کا احساس ہوتا ہے ایئرکنڈیشنر کے صحت پر اثرات جیسا کہ سانس لینے میں دشواری سر اور جسم میں درد یعنی تھکاوٹ کا محسوس ہونا جلد اور بالوں کا بے رونق اور خشک نظرآنا جلد کی بیماریوں کھجلی اور بلڈپریشر جیسی بیماریاں شامل ہیں اس لیے جلد اور بالوں کو نمی پہنچانے کے لیے زیادہ سے زیادہ پانی پیئیں آپ ایئرکنڈیشنرکو 24 سے 26 ڈگری کے درمیان رکھیں اور ساتھ آہستہ رفتار سے پنکھا چلادیں۔اس عمل سے آپ کے جسم کا درجہ حرارت قابو میں رہے گا اور ساتھ بجلی کی بھی بچت ہوگی