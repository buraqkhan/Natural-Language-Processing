چین (ویب ڈیسک )چینی انجينيئرز نے ایسے ڈرون کا تصور پیش کیا ہے جو ایک مضبوط رسی اٹھائے جلتی عمارتوں میں لوگوں کو تلاش کریں گے۔ کواڈ کاپٹر ڈرون چاروں کونوں سے رسی کو تھامے اور پھیلائے رکھیں گے اور لوگ اپنی جان بچانے کے لیے اس کو پکڑ سکیں گے۔زمينی لائف گارڈ کی طرح اس ڈیزائن کو روپ ڈرون کا نام دیا گیا ہے، قابلِ اعتبار ڈرون ريموٹ کنٹرول پرواز کریں گے اور ہوا کے درمیان رسی کو پھیلادیں گے۔جی پی ایس نظام سے لیس ڈرون سسٹم کو جیسے ہی کسی عمارت میں آگ لگنے کا اشارہ ملے گا چار کواڈ کاپٹر وہاں پہنچ کر رسی پھیلائیں گے اور خود لوگوں کی شناخت کرکے انہیں بچائیں گے۔ چاروں طرف سے ڈرون رسی کو کھینچ کر کراس کی مانند تان لیں گے۔یہ آئیڈیا گوانگ ڈونگ پولی ٹیکنک نارمل یونیورسٹی کے شعبہ مکينيکل انجینئرنگ کے 2 طالب علموں نے خود ڈیزائن کیا ہے جس پر انہیں بہترین ڈیزائن کا ایوارڈ دیا گی۔ يہ پوليتھين بيگ کی کئی تہوں سے یہ رسی بنائی گئی ہے جو آسانی سے ایک بارہ سال کی عمر کے بچے کا وزن اٹھا سکتا ہے جبکہ ڈرون اس عمل میں ڈگمگاتے بھی نہیں۔ سینسر کے ذریعے یہ چھلانگ لگانے والے شخص کی پوزیشن اور اس پر کنٹرول بھی رکھتے ہیں اسی لحاظ سے یہ رسی کو منظم بھی رکھ سکتے ہیں۔تاہم ابھی یہ ایک ڈیزائن مرحلہ ہے اور اس کی عملی تعبیر میں کافی ذيادہ وقت لگ سکتا ہے۔ ڈیزائن کو حتمی صورت دینے کے بعد اسے کئی مشکلات اور عمارتوں میں آزمایا جائے گا اور اس کے بعد ہی جان بچانے والے يہ ڈرون عام ہوسکیں گے۔
