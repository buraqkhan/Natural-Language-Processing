نیویارک (مانیٹرنگ ڈیسک) علم نجوم کے ماہر ستاروں کی چالوں کے ذریعے لوگوں کی قسمت کا حال بتاتے ہیں اور بعض سٹار سائنز کو خوش بختی کی علامت قرار دیتے ہیں اب سائنسی تحقیق میں بھی برج دلو کے حامل لوگوں کے لیے حیران کن انکشاف کر دیا گیا ہے دی مرر کے مطابق یہ برج ان لوگوں کا ہوتا ہے جو جنوری اور فروری میں پیدا ہوتے ہیں اور یہ لوگ بہت امیر اور مشہور ہوتے ہیں ہالی ووڈ اداکارہ جینیفر انیسٹن اوپرا ونفرے اور معروف فٹ بالر کرسٹیانو رونالڈو سمیت متعدد عالمی شخصیات اداکار کھلاڑی گلوکار اور سیاستدان وغیرہ ان دو مہینوں میں پیدا ہوئے تھے اب سائنسدانوں نے برطانیہ کے قومی ادارہ شماریات کے اعداد و شمار حاصل کرکے 19مختلف پیشوں اور لوگوں کی پیدائش کے مہینوں کا تجزیہ کرکے مزید حیران کن انکشاف کیا ہے اس تجزئیے میں معلوم ہوا کہ جنوری اور فروری میں پیدا ہونے والے لوگ بڑے ہو کر سب سے زیادہ امیر اور معروف ہوئے ان دو مہینوں میں پیدا ہونے والے اکثر لوگ چیف ایگزیکٹو آفیسرز اداکار ڈاکٹر اور دیگر ایسے پیشوں سے منسلک ہوئے جہاں انہیں بہت شہرت اور پیسہ حاصل ہوا اس کے برعکس باقی مہینوں میں پیدا ہونے والے افراد ان پیشوں کی طرف بہت کم گئے تحقیق کے مطابق 1992ء سے 2009ء کے درمیان دنیا کی 500 بڑی کمپنیوں کے چیف ایگزیکٹو آفیسرز میں سے  10فیصد جنوری میں پیدا ہوئے تھے

