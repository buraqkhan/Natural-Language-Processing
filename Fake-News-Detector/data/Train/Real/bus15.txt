ریاض (اُردو پوائنٹ اخبارتازہ ترین 18 دسمبر2018ء) سعودی عرب دنیا میں اسلحہ درآمد کرنے والا سب سے بڑا ملک بن گیا سٹاک ہوم انٹرنیشنل ریشرچ انسٹیٹیوٹ کی جانب سے جاری کردہ عداد و شمار کے مطابق سعودی عرب نے 2017ء میں دنیا بھر میں سب سے زیادہ اسلحہ خریدا ہے جبکہ فرانس بھی اس شعبے میں صف اول کے ممالک میں شامل ہے سعودی عرب نے 2017ء کے دوران 61.21 ارب یورو عسکری شعبہ پر خرچ کئے اس طرح سعودی عرب کے عسکری اخراجات یوروگوائے کی مجموعی قومی پیداوار کے برابر لتھویا کی قومی پیداوار سے دوگنا اور افغانستان کی قومی پیداوار کے حوالے سے 3 گنا زیادہ ہیں سعودی عرب نے 2015ء میں جنگ یمن کے بعد سے فوجی اخراجات میں اضافہ کیا ہے امریکا نے سعودی عرب کو سب سے زیادہ اسلحہ فروخت کیا ہے اور اس کے بعد برطانیہ فرانس اسپین اٹلی سوئٹزرلینڈ اور کینیڈا کے نام آتے ہیں