وزیرخزانہ اسد عمر نے جنوبی اور وسطی ایشیا کے لیے امریکی ڈپٹی اسسٹنٹ سیکریٹری ایلس ویلز سے ملاقات میں واضح کر دیا ہے کہ پاکستان نے دہشت گردی کے خلاف بڑی قربانیاں دی ہیں اسی طرح دہشت گردوں کی مالی معاونت روکنے اور منی لانڈرنگ کے خاتمے کے لیے اقدامات جاری رہیں گے وزارت خزانہ سے جاری اعلامیے کے مطابق اسلام آباد میں وفاقی وزیر خزانہ اسد عمر سے امریکی ڈپٹی اسسٹنٹ سیکریٹری برائے جنوبی اور وسطی ایشیا ویلس ویلز نے ملاقات کی جہاں دوطرفہ تعلقات سمیت دیگر کئی امور پر تبادلہ خیال کیا گیا وزیرخزانہ اسد عمر نے امریکی وفد کو بتایا کہ پاکستان نے حالیہ برسوں میں دہشت گردی کے خلاف بڑی قربانیاں دی ہیں اور دہشت گردی کی مالی معاونت اور منی لانڈرنگ کے جڑ سے خاتمے کے لیے تمام ممکنہ اقدامات بدستور کرتا رہے گا وزارت خزانہ کے اعلامیے کے مطابق انہوں نے موجودہ پاک امریکا تعلقات سمیت معاشی تعاون پر تبادلہ خیال کیا اور خطے کی مجموعی صورت حال بھی زیربحث آئی وزیرخزانہ نے کہا کہ اس طرح کے دورے باہمی دلچسپی کے اہم معاملات پر ایک دوسرے کے نقطہ نظر کو سمجھنے میں اہم کردار ادا کرتے ہیں اعلامیے کے مطابق انہوں نے ایلس ویلز کو پاکستان تحریک انصاف حکومت کے وژن سے بھی آگاہ کیا اور کہا کہ حکومت ملک کے معاشی صورت حال میں تبدیلیاں لائے گی اس موقع پر ایلس ویلز نے وزیر خزانہ کو خطے کی سیکیورٹی کے حوالے سے امریکی کوششوں سے آگاہ کیا اور اس حوالے سے باہمی تعاون کی دوطرفہ اہمیت کو نمایاں کیا اجلاس میں دہشت گردی کی مالی معاونت روکنے کے لیے عالمی تعاون سے متعلق معاملات پر بات چیت کی گئی خیال رہے کہ گزشتہ روز پاکستان اور امریکا کے اعلی سطح کے وفد نے دونوں ممالک کے درمیان عوامی سطح پر روبط بڑھانے پر زور دیتے ہوئے دو طرفہ تعلقات میں بہتری اور علاقائی امن وامان سمیت مشترکہ مقاصد کے حصول کے لیے کوششیں جاری رکھنے پر اتفاق کیا تھا امریکی پرنسپل ڈپٹی اسسٹنٹ سیکرٹری آف اسٹیٹ برائے جنوبی و وسطی ایشیا اور سفیر ایلِس ویلز اور وزارت خارجہ کے اعلی حکام سے وفود کی سطح پر مذاکرات ہوئے تھے مذاکرات میں پاکستانی وفد نے دونوں ممالک کے مابین تعلقات کے فروغ کے لیے اقتصادی و تجارتی تعاون اور عوام کی سطح پر روابط کو بڑھانے پر زور دیا ملاقات میں افغانستان سمیت خطے میں سیکیورٹی صورت حال پر تبادلہ خیال کیا گیا اور خاص کر افغانستان میں امن و عامہ کی صورت حال موضوع گفتگو رہی اس موقع پر ایلس ویلز کی سربراہی میں امریکی وفد نے زور دیا کہ خطے کا اہم ملک ہونے کے ناطے پاکستان کے ساتھ دو طرفہ تعلقات کو مزید فروغ دینے کی ضرورت ہے