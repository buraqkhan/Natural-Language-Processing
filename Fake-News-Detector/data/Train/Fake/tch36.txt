لاہور ( ویب ڈیسک ) مقبول سوشل ميڈيا ایپ اسنیپ چیٹ نے جلد ہی صارفین کے لیے اسکرپٹڈ شوز متعارف کرنے کا امکان ظاہر کيا ہے۔یہ شوز اسنیپ چیٹ اور ہالی وڈ کی نامور ڈائريکشن کمپنیوں کے اشتراک سے سيزن وار پیش کیے جائیں گے، جن میں ‘Growing Up is a Drag’ جیسی ڈرامہ سیریز بھی شامل ہیں۔یہ سیریز مشہور ریئلٹی ٹی وی شو ‘بگ باس' کے ڈائريکٹر بونیم مورے کی پیشکش ہوگی۔اسنیپ چیٹ کے مطابق یہ سیریز بغیر کسی لائکس کے بھی تیزی سے چلیں گی، جس کا دورانیہ 20 منٹ پر مشتمل ہوگا۔ہر شو کے ساتھ ایک یوژر پیج بھی مہیا کیا جائے گا جس سے صارف آسانی سے سيزن تلاش کرسکے گا۔اسنیپ چیٹ شوز میں 30 سیکنڈز کا اشتہار بھی شامل ہوگا، تاہم اس کے لیے نا پسنديدگی کا آپشن نہیں دیا گیا۔گزشتہ سال اسنیپ چیف ایگزیکٹو ایوان سپیگل کے شائع ہونے والے انٹرويو کے مطابق کمپنی کا مقصد تين برس تک پرانے اور اسنیپ چیٹ ونڈو کے نئے ڈیزائن سے کمپنی کو بھرپور منافع پہنچانا ہے تاکہ مارکیٹ میں اس کی قدر و قيمت کو سراہا جا سکے۔واضح رہے کہ گزشتہ برس کے اختتام سے اسنیپ چیٹ کے شیئرز میں 20 فیصد کا اضافہ دیکھا گيا، جس کی اہم وجہ واٹس ايپ اور ٹوئٹر ایپ میں اسنیپ چیٹ ایپ جیسے فیچرز کا شامل ہونا ہے۔
