بیجنگ(ویب ڈیسک)چین دنیا کی سب سے طاقتور (ایم آر آئی) مشین تیار کرے گا۔ جس سے پہلی بار روح کاوجود سامنے آسکے گااور انسانی شعور کی مکمل تصویر دنیا دیکھ پائے گی۔ سائنسی برادری پہلی بار روح کا مادی وجودحاصل کرپائے گی۔ چین نے دنیا کے سب سے طاقتور دماغ کے اسکینر تیار کرنےکا منصوبہ شروع کیا ہے۔ یہ اسکینرانتہائی مضبوط مقناطیسی فیلڈ پیدا کرنےکی صلاحیت رکھے گا جس سے پہلی بار زندہ انسانی دماغ میں ہر نیوران کی ساخت اور سرگرمیوں کے مشاہدہ ہوسکے گا۔ اس منصوبے کا مقصد دنیا کی سے طاقتور ایم آر آئی magnetic resonance imagingڈیوائس تیار کرنا ہے۔متوقع اسکینر نہ صرف تصویر(سنیپ شاٹ) فراہم کرے گابلکہ اعصابی نظام میں اہم سگنلز دینے والے سوڈیم، فاسفورس اور پوٹاشیم جیسے مختلف قسم کے کیمیائی ایجنٹس کی بھی نشاندہی ہوسکے گی جن سے پاکنسنزاور الزائمز جیسی شعور اور دماغ سے متعلقہ بیماریوں کا مطالعہ میں مدد ملے گی ۔منصوبے پر کام کرنے والے سینئر سائنس دان کا کہنا ہے کہ اربوں یوآن مالیت کی اس ڈیوائس سے دماغی مطالعے میں انقلاب برپا ہوجائے گا۔ یہ آلہ مختلف تصویرپیش کرے گا جو اس پہلے دنیا کے سامنے نہیں آسکی،یہاں تک کہ روح کو بھی دیکھا جاسکے گا۔

