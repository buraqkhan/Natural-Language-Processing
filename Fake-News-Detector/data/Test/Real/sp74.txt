ممبئی 29 نومبر (سیاست ڈاٹ کام) بی سی سی آئی نے آئندہ ایمرجنگ نیشنل کپ کیلئے ہندوستانی ٹیم کو پاکستان بھیجنے سے انکارکردیا ہے حال ہی میں معاوضے کے سلسلے میں مقدمہ جیتنے والے بی سی سی آئی نے ہندوستانی ٹیم کو پاکستان بھیجنے سے انکارکیا ہے نیشنل کپ کی میزبانی پاکستان اورسری لنکا مشترکہ طورپرکررہے ہیں لیکن بی سی سی آئی کے انکارکے بعد ہندوستانی ٹیم سری لنکا میں اپنے مقابلے کھیلے گی جبکہ ٹورنمنٹ کا فائنل بھی کولمبومیں ہوگا سال 2008 میں ممبئی میں دہشت گرد حملے کے بعد سے ہندوستان نے پاکستان کیساتھ دوطرفہ کرکٹ نہیں کھیلا ہے ٹورنمنٹ میں بنگلہ دیش یو اے ای اورہانگ کانگ کی ٹیمیں کراچی مرحلے کے مقابلے کھیلیں گی جبکہ سری لنکا ہندوستان اورافغانستان کی ٹیمیں سری لنکا کے کولمبومیں میچ کھیلیں گی بی سی سی آئی دونوں ممالک کے درمیان کشیدہ تعلقات کی وجہ سے پاکستان کے ساتھ باہمی سیریزسے مسلسل انکارکرتا رہا ہے جس کی وجہ سے پی سی بی نے اس کے خلاف معاہدے کے باوجود دو طرفہ سیریزسے انکارکرنے کے سبب آئی سی سی میں اس کے خلاف قریب 460 کروڑروپئے معاوضے کا مقدمہ دائرکیا گیا تھا اس پرحال ہی میں بی سی سی آئی کے حق میں فیصلہ آیا ہے