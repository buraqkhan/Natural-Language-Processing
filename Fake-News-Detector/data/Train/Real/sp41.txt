ماسکو 26 مئی(سیاست ڈاٹ کام) فیفا نے آئندہ ماہ روس میں ہونے والے فٹبال ورلڈ کپ 2018 کا آفیشل گانا لِو اٹ اپ جاری کردیا جسے معروف فنکاروں ول اسمتھ نکی جیمز اور ایرا استریفی نے گایا ہے فٹبال کی عالمی گورننگ باڈی فیفا نے عالمی ایونٹ کے آغاز سے 20 دن قبل گانا جاری کیا جسے اب تک 20 لاکھ سے زائد مرتبہ دیکھا اور سنا جا چکا ہے فیفا کی جانب سے گانا گانے والوں تینوں فنکاروں کو 15 جولائی کو ماسکو میں ہونے والے فائنل میں مدعو کر کے مظاہرہ کروائے جانے کا قوی امکان ہے نامور ریاپ فنکار ول اسمتھ نے کہا کہ فیفا ورلڈ کپ میں مظاہرہ کی دعوت ملنا اعزاز کی بات ہے یہ عالمی ایونٹ دنیا بھر کے عوام کو ایک جگہ جمع کرتا ہے تاکہ وہ خوش ہوں جشن منائیں اور کرشماتی لمحات سے لطف اندوز ہوں اور اس گانے کے ذریعے ہم یہ پیغام دینا چاہتے ہیں کہ ہم دنیا کو ناچتے ہوئے دیکھنا چاہتے ہیں ورلڈ کپ کے آفیشل گانے اور میسکوٹ کا سلسلہ 1966 ورلڈ کپ سے جاری ہے اور اس کے بعد سے ہر ورلڈ کپ کے لیے گانے اور میسکوٹ کو خصوصی طور پر جاری کیا جاتا ہے اس گانے کی ریلیز سے قبل ہی شائقین کے درمیان مباحثہ شروع ہو گیا تھا کہ آیا یہ گانا سابق ورلڈ کپ کے گانوں کے مقابلوں میں کامیاب ہو سکے گا یا نہیں۔201  میں جارح کیا گیا گانا واکا واکا نامور گلوکار شکیرا نے گایا تھا اور یہ گانا آج بھی لوگوں میں یکساں مقبول ہے تاہم اس کے مقابلے میں جنیفر لوپیز کی جانب سے گایا گیا 2014 ورلڈ کپ کا گانا وی آر ون (ہم ایک ہیں) زیادہ مقبولیت حاصل کرنے میں ناکام رہا تھا