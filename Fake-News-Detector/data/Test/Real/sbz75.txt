تصویر کے کاپی رائٹ Twitter

ٹی وی اینکر اور سیاست دان عامر لیاقت حسین اور ان کی دوسری اہلیہ طوبیٰ عامر کی شادی کے چرچے تقریبا ایک ماہ سے جاری ہیں۔

لیکن حال ہی میں نجی ٹی وی کے ایک مارننگ شو میں دیے ان کے ایک بیان پر سوشل میڈیا پر انھیں شدید تنقید کا سامنا ہے۔

سما ٹی وی کے مارننگ شو میں میزبان صنم بلوچ نے عامر لیاقت حسین اور ان کی دوسری اہلیہ طوبیٰ عامر کو بطور مہمان مدعو کیا تھا۔ اس پروگرام کا ایک کلپ سوشل میڈیا پر وائرل ہوچکا ہے۔

اس کلپ میں صنم بلوچ عامر لیاقت سے سوال کرتی ہیں کہ آپ ایک مذہبی سکالر ہیں اور آپ کی پہلی اہلیہ بشریٰ بھی مذہبی دکھائی دیتی ہیں، لیکن انھوں نے آپ کو دوسری شادی کی اجازت کیوں نہیں دی؟

اس سوال کے جواب میں عامر لیاقت حسین نے کہا کہ 'دین کی تعلیم حاصل کرنے اور ڈگری کے لیے دین پڑھنے میں فرق ہوتا ہے'۔ عامر لیاقت حسین کا ایپنی پہلی بیوی کے بارے میں کہنا تھا کہ 'وہ دین کے بارے میں نہیں جانتیں' اور محض اس کا دکھاوا کرتی ہیں۔

تصویر کے کاپی رائٹ Twitter/nailainayat

صنم بلوچ نے عامر لیاقت حسین کی بیٹی دعا عامر کی ایک ٹویٹ کا حوالہ دیا تو ان کا کہنا تھا کہ ’بچے خود تو ٹوئٹر پر نہیں آتے' جس پر صنم بلوچ کا ردعمل تھا 'آئی گاٹ یور پوائنٹ‘ (میں سمجھ گئی)۔

صحافی نائلہ عامر نے ٹوئٹر پر اس ویڈیو کلپ کو شیئر کیا تو سوشل میڈیا پر صارفین میں ایک نئی بحث کا آغاز ہوگیا۔ زیادہ تر صارفین نے عامر لیاقت حسین اور صنم بلوچ کے خلاف شدید ردعمل کا اظہار کیا۔

@liveluvlaugh_96 کی ٹوئٹر پر پوسٹ کا خاتمہ Im so disappointed in Sanam Baloch for talking about Aamir Liaquat’s first wife..call him and his wife on the show..thats fine but she could’ve avoided defaming his first wife when she knows NOTHING about the situation..These morning shows are hitting new lows everyday 🤧 — Mahirah 🇵🇰 (@liveluvlaugh_96) دسمبر 11, 2018

بیشتر صارفین کا کہنا تھا کہ کئی مرد اپنی خواہشات کی تکمیل کے لیے مذہبی تعویلات کا سہارا لیتے ہیں جبکہ کچھ صارفین کا کہنا تھا کہ گھریلو معاملات کو ٹی وی شوز میں بیٹھ کر موضوع بحث نہیں بنانا چاہیے۔

ایک صارف فاطمہ ملک کا کہنا تھا کہ ’۔۔۔صنم بلوچ ان کی توثیق کر رہی تھیں اور ان کے خاندان کے بارے میں فیصلہ کن رائے دے رہی تھیں۔ عامر لیاقت ان کی بے عزتی کر رہے تھے اور یہ انتہائی برا تھا۔ سوچ بھی نہیں سکتی کہ یہ ان کے خاندان کے لیے کتنا تکلیف دہ اور ذلت آمیز ہوگا۔‘

ماہرہ نے لکھا کہ ’یہ صنم بلوچ کی جانب سے عامر لیاقت کی پہلی اہلیہ کے بارے میں بات کرنے پر انتہائی مایوس ہوں۔۔۔ انھیں اور ان کی اہلیہ کو شو پر بلایا۔۔۔ یہ ٹھیک ہے لیکن وہ ان کی پہلی بیوی کی بے عزت کرنے سے اجتناب کر سکتی تھیں۔‘

فریحہ شعیب نے لکھا ’یہ کلپ آپ کو وہ سب کچھ بتاتا ہے کہ ہمارے معاشرے میں کیا خرابی ہے۔‘

@AamirLiaquat کی ٹوئٹر پر پوسٹ کا خاتمہ اندازہ ہوااور معاشرے کی اندھی رواش پر اعتبار بھی

دوسری بیوی عورت نہیں ہوتی

اس کا کوئی گھر بھی نہیں ہوتا

وہ کسی کی بیٹی بھی نہیں ہوتی

وہ ہمیشہ دولت کی خاطر شادی کرتی ہے

صرف پہلی بیوی عورت ہوتی ہے

باقی کوئی عورت نہیں ہوتی

مگر

میں پہلی عورت کے ساتھ کھڑا ہوں

اور دوسری کے ساتھ بھی! — Aamir Liaquat Husain (@AamirLiaquat) دسمبر 11, 2018

کچھ صارفین کی جانب سے مارننگ شوز کے معیار پر بھی سوال اٹھائے گئے۔ ایک صارف جویریہ صدیق نے لکھا کہ 'پاکستانی مارننگ شوز اخلاقی پستی کو چھو رہے ہیں غلیظ مذاق، ذومعنی گفتگو، بہیودہ کھیل، عجیب لباس، بےہنگم ناچ، نقلی بال نقلی پلکیں صرف دکھاوا اور کچھ نہیں ہم قوم کی کیا تربیت کررہے ہیں ۔جن مرد اور خواتین کے اپنے گھر بس نہیں سکے وہ ہمیں ان شوز میں گرہستی سیکھا رہے ہوتے ہیں۔'

دوسری جانب عامر لیاقت حسین نے بھی اپنے ردعمل کا اظہار ٹوئٹر پر کیا ہے۔ ایک ٹویٹ میں انھوں نے شاعرانہ انداز میں کچھ سطریں شیئر کیں جس کے آخری دو مصرے کچھ یوں ہیں:

’میں پہلی عورت کے ساتھ کھڑا ہوں

اور دوسری کے ساتھ بھی!‘