دبئی 23 نومبر (سیاست ڈاٹ کام ) نیوزی لینڈ کرکٹ ٹیم کے ہیڈ کوچ گیری اسٹیڈ نے کہا ہے کہ پاکستان اس خطے میں کافی مضبوط ٹیم ہے جن کو شکست دینا قطعی آسان نہیں لیکن پاکستانی ٹیم اب نیوزی لینڈ کو آسان سمجھنے کی غلطی نہیں کرے گی ابوظہبی ٹسٹ میں مہمان ٹیم نے غیر معمولی حالات میں محض چار رنز سے کامیابی حاصل کر کے 141 سالہ تاریخ میں رنز کے اعتبار سے پانچویں قریب ترین فتح کو یقینی بنایا جو گیری اسٹیڈ کی اولین کامیابی بھی تھی جنہوں نے اگست میں مائیک ہیسن کی جگہ ہیڈ کوچ کا عہدہ سنبھالا ہے نیوزی لینڈ کے ہیڈ کوچ کو یقین ہے کہ ان کی ٹیم کی کامیابی دوسرے ٹیسٹ سے قبل پاکستانی ٹیم کا ذہن تبدیل کردے گی جو بہت اچھی اور اس خطے میں شکست کے اعتبار سے مشکل ترین حریف بھی ہے اور انہیں اسی وجہ سے اپنی کامیابی کی بہت زیادہ خوشی بھی محسوس ہو رہی ہے اور اب پاکستانی ٹیم انہیں آسان سمجھنے کی غلطی ہرگز نہیں کرے گی گیری اسٹیڈ کے بموجب انہیں توقع ہے کہ پاکستانی ٹیم دبئی میں زیادہ بہتر کھیل پیش کرے گی اور وہ بھی اس کا جواب دینے کیلئے تیار ہیں کیونکہ نیوزی لینڈ نے بیرون ملک 1969ء کے بعد پاکستان کیخلاف کوئی سیریز نہیں جیتی لہٰذا اس نتیجے کو بدلنے کیلئے انہیں کہیں زیادہ محنت درکار ہو گی انہوں نے اعتراف کیا کہ نیوزی لینڈ نے اس سے قبل پہلی اننگز میں 153 رنز بنا کر شاید ہی کوئی ٹسٹ میچ جیتا ہو لیکن ان کی ڈٹ کر مقابلہ کرنے کی عادت کام آ گئی اور وہ کھیل کا یہی معیار دبئی میں بھی قائم رکھیں گے