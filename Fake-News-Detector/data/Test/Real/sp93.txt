دبئی 13 اکٹوبر (سیاست ڈاٹ کام ) پاکستانی کرکٹ ٹیم کے ہیڈکوچ مکی آرتھر نے آسٹریلیا کو دوسرے ٹیسٹ کے لئے خطرناک ٹیم قرار دے دیا ہے اور کہا کہ مہمان ٹیم نے جس طرح میچ ڈرا کیا اس سے خطرے کی گھنٹی بج گئی ہے اسٹریلیا نے پاکستان کے خلاف پہلے ٹیسٹ میں 462 رنز کے تعاقب میں 8 وکٹ پر 362 رنز اسکور کئے اور میچ کو ڈرا کیا اور پاکستان کے لئے خطرے کی گھنٹی بجادی آرتھر نے مزید کہا کہ آسٹریلیا نے جس طرح واپسی کی وہ قابل تعریف ہے مخالف ٹیم دوسرے ٹسٹ میں پاکستان کے خلاف مشکلات کھڑی کرسکتی ہے لہذا انہیں پوری تیاری کیساتھ ابو ظہبی ٹیسٹ کھیلنا ہوگا انہوں نے کہا کہ دبئی ٹسٹ میں پہلی اننگز میں بیٹسمینوں نے اچھا اسکور کرکے بولروں کے لئے کام آسان کیا لیکن آخری کی دو وکٹیں نہ لینے پر افسوس ہے پاکستان ٹیم یہ میچ جیت سکتی تھی وہاب ریاض کے بجائے عباس اور یاسر سے پانچویں دن کی صبح بولنگ کروانی چاہیے تھی یہ بات سرفراز کو بتائی تھی اگلے ٹیسٹ میں امام الحق کا نہ کھیلنا نقصان ہے لیکن کسی اور نوجوان کو موقع ملے گا