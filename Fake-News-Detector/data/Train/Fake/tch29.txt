ویب ڈیسک:چینی کمپنی نے لاھور میں منعقدہ پاکستان آٹو شو 2017 کے پلیٹ فارم سے  بیش قيمتی ريچارج ايبل گاڑیاں متعارف کرادی ہیں، جدید اور دیدہ زیب ڈیزائن کی حامل ريچارج ايبل کاروں کی فیکٹری پرائس 16 ہزار سے 30 ہزارڈالر ہے۔کمپنی کی جانب سے 4 دروازوں اور 6سیٹوں والی بائی منی ای وی کار کے 8ماڈلز دو سال ميں پاکستان میں فروخت کیلئے پیش کیے جائیں گے جن میں اکانومی، کمفرٹ ایبل اور لگژری ماڈلز شامل ہیں۔ اکانومی کی قیمت 16ہزار ڈالر، کمفرٹ ایبل کی قیمت 22 ہزار ڈالر جبکہ لگژری ماڈل کی فیکٹری پرائس 30ہزارڈالر بتائی جاتی ہے۔پرل کانٹینينٹل میں شرکت کرنے والی چینی کمپنی کے نمائندوں نے بتایا کہ ان کی کمپنی چین میں ريچارج ايبل گاڑیاں بنانے والی سرفہرست کمپنیوں میں سے ایک ہے جو ہفتہ ميں 3 ہزار گاڑیاں تیار کرتی ہے۔ ريچارج ايبل کاروں کی فی کلو میٹر مسافت کی لاگت 7روپے سے بھی کم ہوگی، گاڑی کو گھریلو برقی نظام سے ری چارج کیا جاسکتا ہے جبکہ خصوصی پاور چارجنگ سسٹم کے ذریعے انتہائی کم وقت میں مکمل بیٹری چارج کی جاسکتی ہے۔ ایک مرتبہ مکمل چارج ہونے کے بعد 80کلو میٹر فی گھنٹہ کی رفتار سے 175کلو میٹر کا فاصلہ طے کر سکتی ہے۔کمپنی کے نمائندوں کے مطابق ريچارج ايبل کاروں کی دنيا بھر میں فروخت کے لیے اسپانسرز اور ڈسٹريبيوٹرز تلاش کررہے ہیں، کمپنی دو سال تک گاڑیاں پاکستان میں فروخت کرنے کا ارادہ رکھتی ہے، چینی کمپنی پاکستان میں فروخت کی جانے والی گاڑیوں کی 10 سال یا 99 ہزار کلو میٹر رننگ کی وارنٹی بھی فراہم کریگی جبکہ پاکستان میں گاڑیوں کی سروس اور بيٹری کی فراہمی کیلئے بھی بعد از فروخت سروس سينٹر قائم کیا جائیگا۔واضح رہے کہ ريچارج ايبل گاڑیوں میں وامٹ بيگز، کاپرالائے رم، ڈسک بریک، ايڈوانس لاکنگ سسٹم، ریموٹ کیز، ایئرکولر(آپشنل)ایئر ہیٹرسمیت ریڈیو، یو ایس بی، اے یو ایکس، عقبی کیمرہ ڈسپلے، ویڈیو، ہيڈ فونز اور انفرادی ڈيجيٹل سکرين کی سہولت بھی موجود ہے
