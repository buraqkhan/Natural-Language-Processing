پاکستانی فلم اور ڈراموں کے لیے چينی  مارکیٹ بہترین: حریم فاروق 

کراچی (آئی این پی) پاکستانی فلموں اور ٹی وی ڈراموں کی معروف ماڈل حریم فاروق نے کہا ہے کہ چائنہ کے لوگ پاکستانی ماڈلز کو بے حد پسند کرتے ہیں ، پاکستانی فلم اور ڈراموں کے لیے چينی مارکیٹ میں بہترین کاروبار چھپا ہے۔

ایک رسالے کو انٹرویو دیتے ہوئے حریم فاروق نے کہا کہ میرے جاننے والے مجھے ایک سے زیادہ فيشن ويک میں دیکھنا چاہتے ہیں مگر میں پوری دلجوئی کے ساتھ ایک وقت میں ایک ہی ڈيزائنر کے ساتھ  کام کرنے کو ترجیح دیتی ہوں۔ حریم نے کہا کہ میں اس بات کی قائل نہیں ہوں کہ فيشن ويک میں کام کرنے والے ماڈلز کو عام اشتہار پر جلوہ گر نہیں ہونا چاہیے،ملک کی میڈیا انڈسٹری کی اصلاح کے لیے یہی مناسب ہے کہفيشن ويک  میں کام کرنے والے لوگ اشتہارات میں بھی اپنا بخوبی کردار نبھاتے رہیں،برطانيہ اور جاپان جیسے ممالک میں بھی بہت سی ماڈلز بین الاقوامی سطح پر کام کرنے کے بعد اشتہارات پر کام کرنے کو اہميت دے رہے ہیں اس میں کچھ بعيد نہیں۔

