 منی سوٹا نئی امریکی تحقیق سے یہ تشویش ناک بات سامنے آئی ہے کہ کھانے پینے کی اشیا میں ڈائی کلورو فینولز (ڈی سی پی) اور دیگر ایسے کیمیکل پائے جاتے ہیں جو دل کے امراض اور سرطان کے خطرے کا باعث بنتے ہیں
جرنل آف اوکیوپیشنل اینڈ اینوائرمینٹل میڈیسن میں شائع رپورٹ کے مطابق 
ٹوتھ پیسٹ وغیرہ میں ڈی سی پی عام پایا جاتا ہے اس کے ساتھ ان میں خطرناک ٹرائی کلوسان بھی عام موجود ہوتا ہے
یہ بات قابل غور رہے کہ ٹرائی کلوسان کی تباہیوں پر پہلے بھی بہت کچھ لکھا اور کہا گیا ہے اور اب کئی ممالک نے اس کیمیکل پر پابندی لگادی ہے جو ٹوتھ پیسٹ اور کھانوں کی درجنوں اشیا میں عام استعمال ہوتا ہے اس حوالے سے یونیورسٹی آف مِنی سوٹا اسکول آف پبلک ہیلتھ نے نیشنل ہیلتھ اینڈ نیوٹریشنل ایگزامنیشن سروے کے تحت ایک سروے کیا ہے اس میں 3617 افراد شریک ہوئے جس میں تمام شرکا نے سوال نامے بھرے
 شرکا سے ان کے بیمار ہونے کے بارے میں پوچھا گیا اور ان کی پیشاب کے نمونوں میں 2 طرح کے کیمیکل 2,5  DCPاور 2,4-DCP 
کی مقدار نوٹ کی گئی
جن شرکا کے پیشاب میں 
2,5-DCP  کی مقدار وافر تھی ان میں دل کے امراض اور تمام کینسروں کا خطرہ زیادہ پایا گیا تاہم 
2,4
DCP میں ایسی کوئی بات نوٹ نہیں کی گئی دونوں کیمیکلز سے پھیپھڑوں کا مرض سانس میں تکلیف تھائی رائیڈ غدود کا عارضہ اور امراضِ جگر جیسی بیماریاں سامنے آئی ہیں
شرکا میں موجود 81 فیصد افراد میں دونوں اقسام کے ڈی سی پی کی موجودگی دیکھی گئی جو پریشان کن ہے ماہرین نے تشویش کا اظہار کرتے ہوئے اس پر مزید تحقیق کی ضرورت پر زور دیا ہے

