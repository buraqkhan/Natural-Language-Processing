کرس گیل شرمناک الزام لگنے کی وجہ سے مشکل میں پھنس گئے 

کنگز ٹاﺅن (مانیٹرنگ ڈیسک) وسیٹ انڈینز کے کرکٹر کرس گیل ایک خاتون کو جنسی طور پر ہراساں کرنے کے الزام کی وجہ سے مشکل میں پنھس گئے ہیں میل آن لائن کے مطابق 2015ء کے کرکٹ ورلڈ کپ کے دورا ن کرس گیل پرانتہائی شرمناک الزام عائد کیا گیا تھا کہ وہ ٹیم کو مساج کرنے والی خاتون لینی رسل کے سامنے برہنہ ہوئے ہیں اور اسے جنسی طور پر ہراساں کیا اس پر فیرفیکس میڈیا کمپنی کے کئی اخبارات نے آرٹیکلز لکھے تھے 2016ء میں کرس گیل نے اس میڈیا کمپنی کے خلاف ہتک عزت کا دعویٰ دائر کیا تھا جس کا اب فیصلہ آ گیا ہے اور عدالت نے آی سی سی کو حکم دیا ہے کہ وہ کرس گیل کے خلاف سخت ترین اقدامات کریں رپورٹ کے مطابق کرس گیل کے خلاف آرٹیکلز کمپنی کے اخبارات دی سڈنی مارننگ ہیرالڈ دی ایج اور دی کنبرا ٹائمز میں شائع ہوئے تھے این ایس ڈبلیو سپریم کورٹ کے چار رکنی بنچ نے فیصلے میں لکھا کہ فیئرفیکس یہ ثابت کرنے میں بلکل کامیاب رہی ہے کہ کرس گیل خاتون کے سامنے برہنہ ہوئے تھے عدالت میں لینی رسل نے بھی بیان دیا اس کا کہنا تھا کہ میں اپنی مساج ٹیبل لگانے کے بعد ٹیم کے کمرے میں گئی جب میں کمرے کے اندر داخل ہوئی جہاں گیل اور ڈوائن سمتھ موجود تھے مجھے دیکھ کر ڈوائن سمتھ باہر چلے گئے جس کے بعد  کرس نے پہنا ہوا تولیہ اور شرٹ اتار دی اور مجھے جنسی طور پر ہراساں کرنے کی پوری کوشش کی 
