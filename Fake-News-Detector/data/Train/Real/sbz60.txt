شیئر کریں:

لاہور(نمائندہ سپورٹس) بھارتی اداکارہ شبانہ اعظمی بھارت واپس چلی گئیں ، انہیں منیزہ ہاشمی اور دیگر منتظمین نے واہگہ بارڈر پر الوداع کیاہے۔شبانہ اعظمی 15 نومبر کو فیض فیسٹیول میں شرکت کے لیے اپنے شوہر جاوید اختر کے ہمراہ بھارت سے پاکستان آئی اورالحمرا ء میں ہونیوالے فیض فیسٹیول میں شر یک ہوئیں ۔ بھارتی شاعر اورسکرپٹ رائٹر جاوید اختر نے کہا ہے کہ پاک و ہند میں ہر شخص گلوکار ہے اور یہاں گیت سننے کا رجحان ہے تاہم ہم لوگ مغرب کی اندھا دھند نقل کرتے ہیں۔اردو زبان انتہائی مشکل ہے، 12 سال کی عمر میں اچھی شاعری کی سمجھ آچکی تھی، اس کے باوجود کافی برس تک شعر کہنے کی ہمت نہ ہوئی۔لاہور میں فیض انٹرنیشنل فیسٹیول کے دوران جاوید اختر نے کہا کہ شاعر کو کبھی کبھی کڑوی بات بھی کہنی چاہئے، اشعار سے لوگوں کے ایمان بدل جاتے ہیں، اس پر مجھے اعتراض ہے۔ برصغیر پاک و ہند میں ہر شخص گلوکار ہے اور یہاں گیت سننے کا رجحان ہے جبکہ مغرب میں میوزک سننے کے لئے نہیں بلکہ ڈانس کیلئے بنایا جاتا ہے تاہم ہم لوگ مغرب کی اندھا دھند نقل کرتے ہیں۔ شعلے ایک ایسی فلم تھی جس کے تمام کردار آج بھی مقبول ہیں۔بھارتی نغمہ نگار نے دوران تقریب دوبارہ فلم اسکرپٹ لکھنے کی خبر سنائی جبکہ ان کی کتاب ترکش منٹوں میں فروخت ہوگئی، جاوید اختر بھارت سے 65 کتابیں لائے تھے ۔ جاوید اختر آج بھارت واپس جائیں گے ۔