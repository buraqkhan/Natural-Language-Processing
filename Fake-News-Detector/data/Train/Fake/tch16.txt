 پولیس کے مطابق ڈرون کے ذریعے سنہ 2013 اور 2014 کے دوران ليپ ٹاپ اور کمپيوٹر سمگل کیے گئے۔

امريکی حکام نے ڈرون کے ذریعے بڑے پیمانے پر جیلوں میں شراب اور ليپ ٹاپ سمگل کرنے کے منصوبے میں ملوث ہونے کے الزام میں پندرہ افراد پر فردِ جرم عائد کی ہے۔

جن افراد پر فردِ جرم عائد کی گئی ہے ان میں نو مرد اور چھے خواتین شامل ہیں۔

پولیس کے مطابق ان افراد کو نيو يارک ، کينٹکی اور ميکسيکو کے دیگر شہروں سے گرفتار کیا گیا ہے۔

امريکی پولیس کی جانب سے جاری کیے گئے بیان میں کہا گیا ہے کہ گرفتار کیے گئے افراد ڈرون کے ذریعے جیلوں میں ممنوعہ اشیاء پھینکتے رہے ہیں۔

امريکہ کی جن جیلوں میں ڈرون کے ذریعے سمگلنگ کی گئی ان میں گوانتانا موبے، اوکوڈ ، شاشينک، ميکسيکو، ٹیکساس اور نيو جرسی کی جیلیں شامل ہیں۔

اس بارے میں بات کرتے ہوئے پولیس انسپکٹر ایریکا فیلڈ کا کہنا تھا کہ ’ یہ گرفتاریاں بہت اہم پیش رفت ہیں اور یہ ایک تجرباتی تحقیقات کے نتیجے میں عمل میں آئی ہیں۔‘

ایریکا فیلڈ کا مزید کہنا تھا کہ جیلوں میں ہونے والے زیادہ تر پرتشدد واقعات موبائل فون کی سمگلنگ کی وجہ سے ہی ہوتے ہیں اس لیے یہ انتہائی ضروری ہے کہ ہم اس سمگلنگ کو روکیں، اور جو بھی سمگلنگ میں ملوث ہوگا وہ خود بھی جلد ہی جیل کی سلاخوں کے پیچھے ہوگا۔
