حکومت پاکستان کی بہترین حکمت عملی کی بنیاد پر ملکی خزانے میں 12 ارب روپے کا اضافہ ہوگیا ہے اسلام آباد (ڈیلی پاکستان آن لائن) پاکستان ایل این جی لمیٹڈ نے انتہائی ضروری ایل این جی شپمنٹ محفوظ کر لی ہے جس کی وجہ سے سردیوں میں ہونے والی گیس کی لوڈشیڈنگ میں نہ صرف نمایاں کمی واقع ہوگی بلکہ ملکی خزانے کو 12 ارب روپے کا کثیر فائدہ بھی ہوگا انگریزی جریدے ایکسپریس یوٹرن نے وزارت پٹرولیم کے ذرائع کے حوالے سے بتایا ہے کہ پاکستان پٹرولیم لمیٹڈ اور پاکستان ایل این جی لمیٹڈ نے جون 2019 میں بھیجی جانے والی 1 لاکھ 39 ہزار میٹرک ٹن ایل این جی کی کھیپ کی منظوری دے دی ہے ماہرین کا کہنا ہے کہ اس اقدام سے مرکز کو 12 بلین روپے کا فائدہ ہو گا اور جون میں ایل این جی کی کھیپ پاکستان آجائے گی ان کا مزید کہنا تھا کہ جون میں پہنچنے کی وجہ سے ایل این جی ٹرمینل کمپنی فی ایم ایم بی ٹو یو کے حساب سے اضافی جرمانہ ادا کرنے سے بھی بری ہو جائے گی ذرائع نے مزید بتایا کہ کہ پاکستان کو ایل این جی ٹینکر 11.38 فیصد پر ملا ہے وگرنہ یہ سپلائی کرنے والی کمپنی وہی ٹینکر یورپی منڈی میں 17 فیصد پر بیچ سکتی تھی پی پی ایل کا موقف تھا کہ سوئی نادرن گیس پائپ لائن لمیٹڈ کو فوری طورپر ایل این جی کی ضرورت ہے میڈیا سے گفتگو کرتے ہوئے وزیرپٹرولیم نے کہا تھا کہ سردیوں میں گھر یلو صارفین اور انڈسٹری ضروریات کی وجہ سے سوئی نادرن گیس پائپ لائن لمیٹڈ اور وزارت پٹرولیم کے تعاون سے 2 ایل این جی شپمنٹ خریدے گئے چند روز قبل میڈیا سے گفتگو کرتے ہوئے وزارت پٹرولیم کا مذید کہنا تھا کہ سردیوں میں گیس کی فراہمی کے لیے گھر یلو صارفین پہلی ترجیح پر ہیں اور دوسرے مرحلے میں پاور پلانٹس ہیں زرائع کے مطابق ملک بھر میں گھروں میں صارفین کو ایل این جی فراہم کی جا رہی ہے جس کی بنیادی وجہ سوئی نادرن گیس کی فعالیت ہے