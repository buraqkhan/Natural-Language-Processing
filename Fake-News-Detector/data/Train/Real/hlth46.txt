روس میں پولیس نے اپنے ہی دوست کا جسم کاٹ کر خون پینے والے شخص کو گرفتار کرلیا روس کے شہر چیلیا بنس کے اورسلز سٹی  ہسپتا ل سے 36 سالہ شخص بورس کونڈراشین کو گرفتار کیا گیا بورس پر الزام ہے کہ اس نے ڈاکٹریٹ کی جعلی ڈگری اور جعلی کاغذات کی بنا پر گذشتہ برس نومبر میں  ہسپتا ل میں ملازمت حاصل کی اس کے علاوہ بورس پر اپنے اسکول کے دوست اور کلاس فیلو کا جسم کاٹ کر اس کا خون پینے کے الزام بھی ہے غیرملکی خبررساں ادارے   کے مطابق 1998 میں بورس نے اپنے 16 سالہ دوست کو مارکر اس کا خون پی لیا تھا رپورٹ میں یہ بھی بتایا گیا کہ بورس کونڈراشین خود کو ویمپائرکہتا ہے چیلیا بنس سٹی ہسپتا ل کی صحت کے شعبے کی سربراہ نتالیا گورلوا نے میڈیا کو بتایا کہ کونڈراشین کو پرائمری کیئر ڈاکٹر کی حیثیت سے  ہسپتا ل میں ملازمت دی گئی تھی اوراس کا کام لوگوں کو اس بات کی جانب مائل کرنا تھا کہ لوگ سگریٹ اور شراب نوشی کو چھوڑ کر ورزش کی عادت کو اپنائیں انہوں نے بورس کے ملازمت کے تجربے کے بارے میں بتاتے ہوئے کہا کہ ہم نے ان کے تجربے کے حوالے سے زیادہ جانچ اس لیے نہیں کی کیونکہ بورس نے اپنے ضروری کاغذات ہی نہیں دئیے انہوں نے کہا  کہ کسی وجہ سے اس کے کاغذات کھوگئے ہیں میڈیا رپورٹس کے مطابق بورس کو اس وقت گرفتار کیا گیا جب ماضی میں اس کا علاج کرنے والے فزیشن نے اس کی تصویر سوشل میڈیا پر دیکھ کر اسے پہچان لیا تصویر میں بورس ڈاکٹرز کا سفید کورٹ پہنے مسکراتا ہوا نظر آرہا تھا بورس کونڈراشین کی بہن جو خود بھی ایک ڈاکٹر ہیں  نے کہا کہ نہ  انہیں اور نہ ہی ان کی والدہ کو معلوم تھا کہ بورس نے ملازمت حاصل کرلی  وہ صرف ہائی  سکول سے تعلیم یافتہ ہے انہوں نے مزید کہا کہ اسے نفسیاتی  ہسپتا ل سے اس بات کی یقین دہانی کے بعد ڈسچارج کیا گیا تھا کہ وہ لوگوں کو نقصان نہیں پہنچائے گا واضح رہے کہ سال 2000 میں بورس کو ہومی سائیڈل شیزوفرینیا کا مرض تشخیص ہوا تھااور اس نے ایک نفسیاتی  ہسپتا ل میں 10 سال گزارے تھے