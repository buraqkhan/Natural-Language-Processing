اسلام آباد (اُردو پوائنٹ اخبارتازہ ترین 05 دسمبر2018ء) بینک اسلامی پاکستان لیمیٹد اورانڈس موٹرز کمپنی لمیٹڈ نے مفاہمت کی ایک دستاویز پردستخط کردئے ہیں جس کے تحت بنک اپنے صارفین کو ملک بھر میں بڑی گاڑیوں ٹویوٹا فارچونر ریو کیمرے اور رش میں فنانسنگ کی سہولیات فراہم کرے گا بدھ کو جاری بیان کے مطابق معاہدے کے تحت بینک اسلامی آٹوفنانس کے تحت فنانسنگ کی خدمات فراہم کرے گا معاہدے پر بینک اسلامی کے کنزیومربنکنگ کے سربراہ بلال فیض اور انڈس موٹرز کمپنی کے جنرل میجرسیلزسید عمر نے دستخط کئے بلال فیض نے کہا کہ مفاہمت کی اس دستاویز سے صارفین کو فائدہ پہنچے گا سید عمر نے اس موقع پر کہا کہ دونوں اداروں کے مابین اشتراک کار سے نئے مواقع سامنے آئیں گے