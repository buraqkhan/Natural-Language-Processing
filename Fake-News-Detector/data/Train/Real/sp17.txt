ڈھاکہ 30 نومبر (سیاست ڈاٹ کام ) پاکستان کی جانب سے سکیورٹی کی یقین دہانی کروائے جانے کے بعد بنگلہ دیش نے ایمرجنگ ایشیا کپ 2018 کے لئے اپنی ٹیم پاکستان بھیجنے کا اعلان کردیا ہے پاکستان کرکٹ بورڈ کے سربراہ احسان مانی کی جانب سے فول پروف سکیورٹی کی یقین دہانی کے بعد بنگلہ دیش نے ٹیم پاکستان بھیجنے کا اعلان کیا ایمرجنگ ایشیا کپ کی میزبانی رواں سال پاکستان اور سری لنکا مشترکہ طور پر کریں گے اور مقابلے کولمبو اورکراچی میں کھیلے جائیں گے مارچ 2009 میں لاہور میں سری لنکائی ٹیم پر دہشت گرد حملے کے بعد سے پاکستان پر بین الاقوامی کرکٹ کے دروازے بند ہو گئے اور اس کے بعد سے کسی بین الاقوامی ٹیم نے پاکستان کا دورہ نہیں کیا اور پاکستان کو اپنے گھریلو مقابلے متحدہ عرب امارات سمیت دیگر مقامات پر کھیلنے پڑرہے ہیں بنگلہ دیش نے ایمرجنگ ایشیا کپ کے لیے اپنی ٹیم بھیجنے کا اعلان کردیا ہے جس کی قیادت ٹیسٹ کرکٹر نور الحسن کریں گے اور 2015 کے بعد بنگلہ دیشی ٹیم پاکستان کا دورہ کرنے والی پہلی بین الاقوامی ٹیم ہو گی بنگلہ دیش کرکٹ بورڈ کے چیئرمین نظام الدین چودہری نے کہا کہ پاکستان کرکٹ بورڈ کی جانب سے بہترین سکیورٹی فراہم کرنے کی یقین دہانی پر ہم نے دورے کے لیے اپنی ٹیم بھیجنے پر رضامندی ظاہر کردی ہے انہوں نے کہا کہ ہم اپنے اسکواڈ کی حفاظت کے لیے اضافی سیکیورٹی دستہ بھی بھیجیں گے ایمرجنگ ایشیا کپ میں بنگلہ دیش کی ٹیم گروپ بی موجود ہے جہاں اس کا مقابلہ میزبان پاکستان متحدہ عرب امارات اور ہانک کانگ سے ہو گا گروپ اے کے میچز کی میزبانی سری لنکا کرے گا جہاں میں عمان ہندوستان اور افغانستان کا چیلنج درپیش ہو گا