جکارتہ 23 اگست (سیاست ڈاٹ کام) انڈیا کے مردوں کی ہاکی ٹیم نے چہارشنبہ کو ہانگ کانگ کو صفر کے مقابلے میں 26 گول سے ہرا کر ایشیئن گیمز میں اپنی سب سے بڑی جیت اپنے نام کی بدقسمتی سے ہانگ کانگ کی ٹیم ایک گول بھی نہ کر سکی جکارتہ میں ہونے والی گیمز میں انڈیا کی ٹیم نے تقریباً ہر دو منٹ بعد ایک گول کر کے اپنا وہ 86 سالہ ریکارڈ توڑا جس میں اس نے 1932 کے اولمپکس مقابلوں میں امریکہ کو ایک کے مقابلے میں 24 گول سے شکست دی تھی آٹھ مرتبہ اولمپکس چمپئن بننے والے انڈیا کی ٹیم نے میچ کے پہلے پانچ منٹ میں چار گول کیے اور کھیل ختم ہونے سے سات منٹ قبل اپنے گول کیپر کو بھی گول سے ہٹا لیا اور آگے آ کر حملے کرنے والوں میں شامل کر لیا پیر کو انڈیا نے انڈونیشیا کو صفر کے مقابلے میں 17 گول سے شکست دی تھی انڈیا کا اگلا میچ جمعہ کو جاپان کے خلاف ہو گا چہارشنبہ کو منعقدہ ایک اور میچ میں پاکستان نے عمان کو صفر کے مقابلے میں 10 گول سے شکست دی ہے پاکستان کی گرین شرٹس جنھوں نے یہ گیمز پہلے آٹھ مرتبہ جیتی ہیں، پورے میچ میں عمان کی ٹیم پر حاوی رہیں اور عمان کے گول پر تابڑ توڑ حملے ہوتے رہے۔ پاکستان کے متبادل کھلاڑی علی شان نے نہایت بہتر کھیل کا مظاہرہ کرتے ہوئے ہیٹ ٹرک بھی کی اس سے پہلے بھی ایک میچ میں پاکستان نے تھائی لینڈ کو 10 گول سے شکست دی تھی دوسری طرف کوریا نے سری لنکا کو آٹھ گول سے شکست دی اس طرح یہ ٹورنامنٹ ایک ہائی اسکورنگ ٹورنامنٹ بنتا جا رہا ہے جس میں بڑی ٹیمیں زیادہ سے زیادہ گول کر رہی ہیں یاد رہے کہ آج تک نیوزی لینڈ کی ٹیم کا کسی بین الاقوامی میچ میں کسی بھی ٹیم کے خلاف سب سے زیادہ گول کرنے کا ریکارڈ ہے۔ اس نے 1994 میں سمووا کی ٹیم کے خلاف ایک کے مقابلے میں 36 گول کئے تھے