ڈلاس (ویب ڈیسک) امریکی عدالت نے 11 سالہ بچی کو زیادتی کا نشانہ بنا کر حاملہ کرنے والے شخص کو 60 سال قید کی سزا سنادی بین الاقوامی خبر رساں ادارے کے مطابق امریکی ریاست ٹیکساس کی عدالت نے مقامی شہری رولی آرولڈو کو 11 سالہ بچی کو جنسی زیادتی کا نشانہ بنانے اور بچی کے حاملہ ہوجانے پر مجرم قرار دیتے ہوئے 60 سال قید کی سزا سنادی عدالت نے اپنے فیصلے میں لکھا کہ یہ سنگین جرم ہے بچی کے ساتھ نہ صرف زیادتی کی گئی بلکہ وہ حاملہ ہونے کے سبب کم سنی میں ہی ایک بچے کی ماں بن گئی بچے کا ڈی این اے بھی ملزم کے ساتھ مل گیا ہے پراسیکیوٹر کے مطابق ملزم نے 11 سالہ بچی کو فروری 2018 میں زیادتی کا نشانہ بنایا تھا اور اسی وقت شکایت درج کرائی گئی تھی پولیس نے بچی کو حفاظت میں لے لیا اس دوران ملزم نے پھر سے رابطہ کرنے کی کوشش کی اور گرفتار ہوگیا تفتیش کے دوران ملزم نے جنسی زیادتی کا الزام قبول کرلیا جب کہ ملزم کا ڈی این اے بھی زیادتی کے نتیجے میں پیدا ہونے والے بچے سے میچ کرگیا ہے ملزم کو 60 سال قید کے دوران پے رول پر بھی رہا نہیں کیا جا سکے گا