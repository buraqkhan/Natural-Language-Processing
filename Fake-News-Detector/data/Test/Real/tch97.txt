نیو یارک (ڈیلی پاکستان آن لائن) فوٹو شیئرنگ ویب سائٹ انسٹا گرام نے ایسی تصاویر اور ویڈیوز پر پابندی عائد کرنے کا فیصلہ کرلیا ہے جن میں نظر آنے والے افراد خود کو نقصان پہنچا رہے ہوں یہ پابندی اس 14 سالہ لڑکی کے والدین کی جانب سے چلائی جانے والی مہم کے باعث لگائی جارہی ہے جس نے 2017 میں خود کشی کرلی تھی انسٹاگرام کے ہیڈ ایڈم موسیری نے اپنے ایک بلاگ میں کہا کہ ان کیلئے اپنی کمیونٹی کے لوگوں کی حفاظت سے زیادہ کچھ بھی ضروری نہیں ہے گزشتہ ایک ماہ کے دوران ہم نے اس بات کا اندازہ لگایا کہ ہم نے خود کو نقصان پہنچانے والے یا خود کشیوں پر مبنی مواد کے حوالے سے وہ نہیں کیا جو کرنا چاہیے تھا ہمیں انسٹاگرام کو لوگوں کیلئے محفوظ تر بنانے کیلئے ابھی بہت سے اقدامات اٹھانے ہیں انہوں نے کہا کہ انسٹاگرام کی جانب سے تشدد پر مبنی مواد کی صرف اس لیے اجازت دی گئی تھی تاکہ لوگ اپنے مسائل کو زیادہ بہتر انداز میں بیان کرسکیں کمپنی نے کبھی اس بات کی اجازت نہیں دی کہ خود پر تشدد پر اکسانے والے مواد کو بڑھاوا دیا جائے لیکن اب ہم پالیسی تبدیل کرنے جارہے ہیں اور نئی پالیسی کے تحت انسٹاگرام پر تشدد پر مبنی کوئی تصویر پوسٹ نہیں کی جاسکے گی خیال رہے کہ مولی رسل نامی 14 سالہ لڑکی انسٹاگرام پر موجود تشدد پر مبنی مواد کے باعث شدید ذہنی تناﺅ کا شکار ہوگئی تھی اور اس نے 2017 میں اپنے ہی ہاتھوں اپنی زندگی کا خاتمہ کرلیا تھا مولی رسل کی خود کشی کے بعد اس کے والدین نے انسٹاگرام سے تشدد پر مبنی مواد کے خاتمے کیلئے مہم چلائی تھی

