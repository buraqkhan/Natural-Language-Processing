اسپائڈر مین آئرن مین فانٹاسٹک فور اور ایکس مین جیسے مشہورِ زمانہ کامک کرداروں کے شریک خالق اسٹین لی 95 برس کی عمر میں انتقال کر گئے ہیں ایک لکھاری اور ایڈیٹر کے طور پر 1960 میں اپنے ساتھیوں کے ساتھ مل کر انہوں مارول کامکس کے لیے ایسے کردار تخلیق کیے جنہیں آنے والی نسلیں شوق سے پڑھ رہی ہیں انہوں نے کئی ایسے نئے کردار تخلیق کیے جنہیں عام زندگی میں ایسے ہی حالات کا سامنا تھا جن کا کسی عام شخص کو ہوتا ہے
ان کی بیٹی جے سی لی نے رائٹرز کو بتایا کہ وہ کردار بنانے کو اپنے مداحوں کی طرف اپنی ذمہ داری سمجھتے تھے انہوں نے کہا کہ وہ اپنی زندگی سے محبت کرتے تھے اور کام سے محبت کرتے تھے ان کا خاندان اور ان کے مداح ان سے محبت کرتے تھے ان کا کوئی متبادل نہیں ہو سکتا مارول انٹرٹینمنٹ کو ڈزنی نے 2009 میں چار ارب ڈالر میں خریدا تھا تاکہ ڈزنی فلموں میں کامک کرداروں کی رینج بڑھائی جا سکے ان میں سے بیشتر کردار لی کی تخلیق تھے مارول کرداروں میں کیپٹن امریکہ کا کردار نبھانے والے کرس ایونز نے کہا کہ لی جیسا کوئی دوسرا نہیں ہو سکتا انہوں نے جوانوں اور بڑی عمر کے لوگوں کو ایڈونچر طاقت دوستی اور خوشی فراہم کی
