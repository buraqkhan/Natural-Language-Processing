

لاہور ملتان چیچہ وطنی سمیت پنجاب کے مختلف شہروں میں آج بھی اسموگ یا آلودہ دھند رہی جس کے باعث شہریوں کو پریشانی کا سامنا کرنا پڑا لاہور اور اس کے ملحقہ علاقوں میں اسموگ سے حد نگاہ متاثرہوئی ہے ملتان سمیت جنوبی پنجاب کے مختلف شہر کل سے اسموگ کی لپیٹ میں ہیں جس سے بیماریاں بڑھنے کا خدشہ ہے لاہور کی فضاؤں کوایک بار پھر اسموگ نے لپیٹ میں لے کر دھندلا کر رکھ دیا ہے جس میں دن بدن اضافہ ہوتا جا رہا ہے بچےاور بڑے سبھی آنکھوں میں خارش اور گھٹن کی شکایت کر رہے ہیں چیچہ وطنی اور گردونواح میں ہلکی اسموگکی وجہ سے شہریوں کو سانس لینے میں دشواری اور آنکھوں میں جلن کی بھی شکایت ہو رہی ہے سندھ کے شہروں بدین نواب شاہ اور بلوچستان کے ضلع گوادر میں بھی دھند سے حد نگاہ متاثر ہوئی اور صفر ہو کر رہ گئی ہے اسموگ کی رات اور صبح کے اوقات میں شدت زیادہ ہوتی ہے پیدل موٹر سائیکل اور چنگ چی سوار آنکھوں میں جلن اور نمک سا لگتا محسوس کرتے ہیں سانس لیتے ہوئے بھی گھٹن ہوتی ہے خواتین اور بچوں کا کہنا ہے کہ وہ گھروں اور اسکولوں میں بھی محفوظ نہیں اسموگ کی بو اور آنکھوں میں جلن گھروں میں بھی محسوس ہوتی ہے طبی ماہرین نے ہدایت کی ہے کہ شہری اسموگ کے برے اثرات سے بچنے کے لیے چشمے اور ماسک پہن کر گھروں سے نکلیں
محکمہ موسمیات کا کہنا ہے کہ اسموگ کی شدت پچھلے سال کی نسبت کم ہے لاہور اور پنجاب کے کئی شہروں میں 2 دن بعد ہلکی بارش کا امکان ہے جس سےاسموگ کی شدت کم ہو سکتی ہے
