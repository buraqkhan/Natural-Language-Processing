
لاہور(کامرس رپورٹر) لاہور چیمبر کے صدر الماس حیدر نے حکومت پر زور دیا ہے کہ وہ کاروباری برادری کے لئے جدید ٹیکنالوجی اور ون ونڈو آپریشن سسٹم کے ذریعے پراپرٹی کی رجسٹریشن کے عمل میں آسانی پیدا کرے لاہور چیمبر کے صدر نے کہا کہ کاروباری برادری کے لئے پراپرٹی کی رجسٹریشن ایک بڑا مسئلہ ہے صدر لاہور چیمبر نے کہا کہ انفراسٹرکچر کی مضبوطی زمینی حدود معلوم کرنے کے لئے الیکٹرونک ڈیٹا بیس معلومات میں شفافیت جغرافیائی کوریج زمینی تنازعات کا حل اور پراپرٹی رائٹس کے حصول تک سب کی یکساں رسائی جیسے مسائل پر کافی کام کی ضرورت ہے لاہور چیمبر کے سینئر نائب صدر خواجہ شہزاد ناصر نے کہا ہے کہ تین سو ارب ڈالر سے زائد کی عالمی حلال تجارت میں پاکستان کاحصہ مایوس کن جبکہ غیرمسلم ممالک اس تجارت پر غلبہ پائے ہوئے ہیں۔ حلال تجارت میں نمایاں مقام حاصل کرنے کے لیے ٹھوس اور فوری اقدامات اٹھانا ہونگے انہوں نے کہا کہ لائیوسٹاک سیکٹر پاکستان کے معاشی استحکام میں اہم کردار ادا کرسکتا ہے
