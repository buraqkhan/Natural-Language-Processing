لاہور (ڈیلی پاکستان آن لائن) وفاقی حکومت نے رجسٹرڈ موبائل فونز پر سبسڈی دینے کا اعلان کر دیا ہے اور وفاقی وزیر مملکت برائے ریونیو حماد اظہر کا کہنا ہے کہ 15 فروری کے بعد تمام رجسٹرڈ موبائل فونز مذید سستے کر دئیے جائیں گے تفصیلات کے مطابق لاہور میں واہگہ بارڈر پر ورلڈ کسٹمز ڈے کی مناسبت سے منعقدہ تقریب سے خطاب کے بعد میڈیا سے گفتگو کرتے ہوئے وفاقی وزیر مملکت حماد اظہر کا کہنا تھا کہ آنے والے دنوں میں ملک کو سمگلنگ فری ملک بنانے کے حوالے سے اقدامات کئے ہیں انہوں نے کہا کہ معاشی پیکیج اصلاحات کیلئے لایا گیا ہے جس میں کوئی نیا ٹیکس عائد نہیں کیا گیا بلکہ رجسٹرڈ موبائل فونز پر سبسڈی دینے کا اعلان کیا گیا ہے جس سے لوگوں کو ریلیف ملے گا جبکہ اس سے نئی نوکریاں بھی پیدا ہوں گی انہوں نے کہا کہ 15 فروری کے بعد تمام رجسٹرڈ موبائل فونز پر سبسڈی دینے کا اعلان  خود عمران خان کریں گے  تاکہ لوگ رجسٹرڈ موبائل فونز خریدنے پر توجہ مرکوز کریں 