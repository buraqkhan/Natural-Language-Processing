سیئول (اُردو پوائنٹ اخبارتازہ ترین 18 دسمبر2018ء) جنوبی کوریا میں اوسط عمر کے افراد کی 55.2 فیصد آبادی نجی قرضوں کا شکار ہے جو انھوں نے بینکوں اور دیگر ذرائع سے حاصل کر رکھے ہیں قومی ادارہ برائے اعداد و شمار کی منگل کو جاری ہونے والی رپورٹ کے مطابق ملک کے 40 سے 64 سال کی عمر تک کے افراد کی اکثریت (55.2 فیصد ) نجی قرضوں کے بوجھ تلے دبی ہے جن کی 2017 ء کی اوسط واجب الادا رقم 39.11 ملین وان (34600 ڈالر) ہے جو 2016 ء کے مقابلے میں 0.8 فیصد زیادہ ہے 2016ء میں اس کی اوسط واجب الادا رقم 36.33 ملین وان رہی اپنے گھررکھنے والے شہریوں کی اوسط واجب الادا رقم بڑھ کر 79.41 ملین وان جبکہ بغیر گھر کے افراد کا اوسط قرضہ 20 ملین وان رہا