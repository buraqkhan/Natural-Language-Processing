لندن (ڈیلی پاکستان آن لائن ) پاکستانی اداکارہ ماہرہ خان نے ایک مرتبہ پھر ایشیاء کی دلکش اور خوبصورت ترین خواتین کی فہرست میں جگہ بنا لی ہے اور انتہائی حیران کن نمبر پر آ گئی ہیں تفصیلات کے مطابق برطانوی میگزین 'ایسٹرن آئی' کی جانب سے حال ہی میں ایشیاء کی 50 پرکشش اور دلکش ترین خواتین کی فہرست جاری کی گئی ہے گزشتہ برس جاری ہونے والی فہرست میں عالیہ بھٹ چوتھے اور ماہرہ خان پانچویں نمبر پر تھیں تاہم اس سال ماہرہ خان نے بھارتی اداکارہ عالیہ بھٹ کو پیچھے چھوڑ دیا ہے اور چوتھے نمبر پر آ گئی ہیں ماہرہ خان کے لیے یہ سال قابل ذکر کامیابیوں کے ساتھ اختتام پذیر ہو رہا ہے، جس میں انہوں نے کوئی ڈرامہ یا فلم تو نہیں کی، تاہم ٹی وی اشتہارات کی بدولت سب کی توجہ کا مرکز رہیں اور فلاحی کاموں میں بھی پیش پیش رہیں اس فہرست میں پاکستان کی ایک اور اداکارہ بھی شامل ہیں جن کا نام صنم سعید ہے اور وہ اس فہرست میں 19 ویں نمبر پر ہیں اس فہرست میں پاکستان سے صنم سعید 19ویں ارمینا خان 24 ویں مہوش حیات 40 ویں جب کہ اقراء عزیز 46 ویں نمبر پر موجود ہیں فہرست میں سب سے پہلے نمبر پر حال ہی میں شادی کے بندھن میں بندھے والی دپیکا پڈکون ہیں جبکہ دوسرے نمبر پر پریانکا چوپڑا ہیں جبکہ اس کے علاوہ فہرست میں تیسری پوزیشن بھارتی ٹی وی اداکارہ ” نیا شرما“ نے حاصل کر لی ہے اور پانچویں شیوانگی جوشی کے پاس ہے پرکشش خواتین کی فہرست میں کترینہ کیف 9 ویں نمبر پر ہیں


