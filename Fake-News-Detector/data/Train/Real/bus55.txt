
چین نے امریکی کمپنیوں کو آئندہ سال شنگھائی میں ہونے والی دوسری چائنہ انٹرنیشنل امپورٹ ایکسپو میں شرکت کی دعوت دے دی امریکی کمپنیاں شریک ہوکر اپنی مصنوعات کی نمائش کریں یہ دعوت چائنہ انٹرنیشنل امپورٹ ایکسپو بیوروکے ڈپٹی ڈائریکٹر سن چینگ ھائی کی قیادت میں ایک وفد نے نیویارک میں 100 سے زیادہ امریکی کمپنیوں کے نمائندوں کو نومبر 2019ء میں شنگھائی میں ہونے والی نمائش میں شرکت کے لیے دعوت ناموں کی تقسیم کے دوران دی انھوں نے کہا کہ گزشتہ چائنہ انٹرنیشنل امپورٹ ایکسپو میں 170 سے زیادہ ملکوں کے نمائندوں نے شرکت کی اور امریکا 174 کمپنیوں کے ساتھ تقریب میں شریک ہونے والا تیسرا بڑا ملک رہا وسیع تر تجارتی اشیاء اور انجینئرنگ خدمات فراہم کرنے والا امریکی گروپ ایک بہترین مثال ہے جس نے پہلی 6 روزہ نمائش کے دوران کئی سو ملین ڈالر کے اشیاء کی فراہمی کے آرڈر وصول کیے اس موقع پر انھوں نے کاروباری شخصیات کو آئندہ نمائش کے اہم خدو خال سے آگاہ کیا
