نزنی نوگورودو 22 جون (سیاست ڈاٹ کام) کروشیا نے لاجوا ب مظاہرہ کرتے ہوئے دوسرے ہاف میں تین گول بناکر سابق رنر اپ ارجنٹینا کو3-0 سے شکست دیتے ہوئے گروپ ڈی سے فیفا فٹ بال ٹورنمنٹ کے ناک آؤٹ مرحلے میں اپنا مقام مستحکم کرلیا ہے نزنی نووگوروڈ اسٹیڈیم میں کھیلے گئے میچ میں کروشیا نے ابتدا ہی سے عمدہ کھیل پیش کیا جبکہ ارجنٹینا کی ٹیم شروع سے ہی مایوس نظر آئی جس کا حریف ٹیم نے بھرپور فائدہ اٹھایا ایک مرتبہ پھر ارجنٹینا کی ابتدائی ٹیم پرسوالات اٹھائے گئے جنہوں نے یوونٹس کی نمائندگی کرنے والے اپنے نوجوان اسٹار ڈیبالا کو دوبارہ ٹیم کا حصہ نہیں بنایا ہمیشہ کی طرح ارجنٹینا کا دفاع بالکل بے فیض نظر آیا اور میچ کے پہلے ہاف میں دفاعی کھلاڑی کی غلطی سے کروشیا کو گول کا نادر موقع ملا لیکن وہ اس سے فائدہ نہ اٹھا سکی دونوں ہی ٹیموں نے پہلے ہاف میں ملنے والے مواقع سے فائدہ نہ اٹھایا جس کے سبب پہلے ہاف کے اختتام تک مقابلہ بغیر کسی گول کے برابر رہا دوسرے ہاف کے 8 ویں منٹ میں ارجنٹینا کے گول کیپر نے زبردست غلطی کی اور وہ گیند کو صحیح طریقے سے کک کرنے میں ناکام رہے جس کے نتیجے میں گیند قریب ہی موجود کروشیا کے آنتے ریبک کے پاس گئی اور انہوں نے زوردار شوٹ سے گیند کو گول کی راہ دکھا دی ارجنٹینا کروشیا کے خلاف 3-0 سے شکست برداشت کیا اور آئس لینڈ کے خلاف 1-0 سے نائیجیریا کے خلاف بڑے فرق سے جیتنا بھی کافی نہیں ہو گا اگر آئس لینڈ نائیجیریا کو شکست دے دیتا ہے تو آئس لینڈ کو دوسرے راؤنڈ میں جانے کے لیے کروشیا کے خلاف صرف میچ برابر کرنا کافی ہو گا کروشیا 1998 کے بعد پہلی مرتبہ دوسرے راؤنڈ میں پہنچی ہے اس سے قبل کروشیا نے 1998 میں پہلی مرتبہ ورلڈ کپ کھیلتے ہوئے کوارٹر فائنل میں جرمنی کو بھی 3-0 سے شکست دی تھی۔195  میں چیکوسلوواکیا کے خلاف 6-1 سے شکست کے بعد ارجنٹینا کی یہ شکست سب سے بدترین ہے دوسری جانب 1974 کے بعد سے اس ورلڈ کپ میں یہ پہلی بار ہوا ہے کہ ارجنٹینا اپنے پہلے دونوں میچ جیتنے میں ناکام رہی ہے اگر آئیس لینڈ کے خلاف میسی نے پنالٹی گنوائی تھی تو کروشیا کے پہلے گول کے ذمہ دار پوری طرح ارجنٹینا کے گول کیپر ویلی کیبلارو رہے جنہوں نے اپنی زبردست بھول سے رینتے روبوج کو گول کرنے کا موقع دیا بیک پاس پر بال ویلی کے پاس آئی تھی جس سے وہ آسانی سے ہاتھوں میں اٹھا سکتے تھے لیکن انہوں نے پیر سے شارٹ لگایا جو صحیح نہیں لگا اور گیند تھوڑا آگے کھڑے روبیچ کے پاس پہنچ گئی جنہوں نے پہلی کوشش میں گیند کو گول میں پہنچادیا ویلی نے اپنے دونوں ہاتھوں سے منھ چھپالیا کیونکہ وہ جانتے تھے کہ وہ بڑی غطی کرچکے ہیں