نئی دہلی،12دسمبر(ایجنسی)مشہوراداکار انل کپور اپنی آنے والی فلم تخت کےلئے اپنا وزن بڑھائیں گے۔



فلم ساز کرن جوہر فلم تخت بنانے جارہے ہیں۔ اس فلم میں انل کپور شاہ جہاں کا کردار ادا کریں گے۔ اس کردار کےلئے وہ اپنا وزن بڑھائیں گے۔ اس کےلئے انہوں نے اگلے سلا سے ایک الگ طرح کی ڈائٹ فولو کرنے کا منصوبہ بنایا ہے۔



فلم تخت میں رنویر سنگھ،قرینہ کپور خان،عالیہ بھٹ،وکی کوشل،بھومی پیڈنیکر،جہانوی کپور اور انل کپور اہم کردار ادا کرتے نظر آئیں گے۔ فلم کی کہانی سچی تاریخی کہانی پرمبنی ہے اور گزشتہ دنوں کرن نے خود اس بات کی تصدیق کی تھی۔ انہوں نے بتایا کہ فلم تاریخی کہانی پر مبنی ہے۔ فلم کو تاریخی معیار کو توجہ میں رکھ کر بنایا جائےگا۔ کرن نے کہا ،یہ فلم سچے تاریخی واقعہ پر مبنی ہے ۔ یہ پوری طرح تاریخ میں موجود ہے اور اس لئے اسے اس طریقے سے بنانا اہم ہے جس طرح سے یہ واقعہ واقع ہوا ہے۔





