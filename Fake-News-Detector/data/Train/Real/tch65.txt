امریکہ کے خلائی تحقیق کے ادارے "ناسا" نے اعلان کیا ہے کہ مریخ کی تہہ کی تحقیق کے لیے بھیجا جانے والا اس کا روبوٹ "اِن سائٹ" کامیابی سے سرخ سیارے پر اتر گیا ہے روبوٹ چھ ماہ قبل زمین سے روانہ کیا گیا تھا جو 48 کروڑ کلومیٹر سے زائد کا فاصلہ طے کرنے کےبعد پیر کو کامیابی سے مریخ کی سطح پر لینڈ کرگیا "ناسا" حکام کے مطابق روبوٹ کی مریخ کی سطح پر لینڈنگ خاصی مشکل تھی لیکن یہ مرحلہ کامیابی سے طے پاگیا ہے "ناسا" کا کہنا ہے کہ سطح پر اترنے کے چند منٹ بعد ہی روبوٹ سے مریخ کی سطح کی تصاویر موصول ہوئیں جن سے ظاہر ہوتا ہے کہ لینڈنگ کے دوران روبوٹ کو کوئی نقصان نہیں پہنچا

