شیئر کریں:

لاہور(کلچرل رپورٹر) بھارتی سکھ یاتری بڑی تعدادمیں سٹیج ڈرامہ دیکھنے تھیٹر پہنچ گئے ۔چیئر مین تماثیل تھیٹر قیصر ثنا اللہ خان نے سکھ یاتر یوں کااستقبال کیااور فری ٹکٹ دے دیئے۔ وہ شوکے دوران فنکاروں کی پرفارمنس سے بے حد لطف اندوزہوئے ۔ سکھ یاتریوں کاکہناتھا کہ پاکستانی سٹیج ڈراموں کو بھارت میں بہت پسند کیا جاتا ہے۔ بلاشبہ ہمیں پاکستان آکرجو پیار ملا ہے، اسے الفاظ میں بیان نہیں کیا جاسکتا ۔ہم چاہتے ہیں دونوں ممالک کے عوا م ایک دوسرے کے قریب آئیں۔ اس سے قبل ہم ویڈیوزاورانٹرنیٹ پرپاکستانی ڈرامے دیکھتے ہیں لائیوشودیکھ کربہت مزہ آیا۔