شراب نوشی سے بیماری سے نجات حاصل کرنے میں تاخیر ہوتی ہے

بہت سی جگہ لوگ یہ پوچھتے ہیں کہ اگر وہ اینٹی بایوٹکس دوائیں لے رہے ہیں تو کیا وہ شراب پی سکتے ہیں یا نہیں
بہت سی حاملہ خواتین جو اپنے حمل کو چھپانا چاہتی ہیں وہ بھی شراب نہ پینے کے لیے اینٹی بایوٹکس کو عذر بناتی ہیں
لیکن کیا یہ عذر واقعی درست ہے
بہت سے افراد یہ تسلیم کرتے ہیں کہ شراب پینے سے اینٹی بایوٹکس مناسب طور پر اپنا اثر نہیں دکھاتیں کچھ لوگ یہ بھی کہتے ہیں کہ اینٹی بایوٹکس کے ساتھ شراب پی جائے تو اس کے برے اثرات مرتب ہوتے ہیں
لندن کے جینی ٹورنری کلینک نے اس سلسلے میں 300 سے زیادہ افراد کا سروے کیا
81
 فیصد کا خیال ہے کہ شراب پینے والوں پر اینٹی بایوٹکس بہت مؤثر نہیں ہوتیں جبکہ 71 فیصد افراد کا خیال تھا کہ اینٹی
 بایوٹکس کے ساتھ شراب پینے کے سائیڈ ایفکٹس ہوتے ہیں لیکن حقیقت یہ ہے کہ زیادہ تر اینٹی بایوٹکس کے بارے میں ان میں سے دونوں تصورات بالکل غلط ہیں ڈاکٹروں کا خیال ہے کہ یہ غلط تصوارت لوگوں کو شراب پینے سے بچاتے ہیں لہذا وہ اس غلط فہمی کی حوصلہ افزائی کرتے ہیں تاکہ مریض اپنی دوائیں وقت پر لیتے رہیں حقیقت یہ ہے کہ سب سے زیادہ اینٹی بایوٹکس پر الکحل کا کوئی اثر نہیں ہوتا ہے بہرحال بعض اینٹی بایوٹکٹس ایسے ہیں جن کے ساتھ شراب نہیں پینا ہی بہتر ہے
اگر سیفالوسپورن سیفوٹیٹان دوا کے ساتھ شراب پیتے ہیں تو اس کے جسم پر مضر اثرات ہو سکتے ہیں ان دونوں کے ملنے سے اسیٹلڈیہائڈ نامی کیمیائی مادہ بنتا ہے جس کی وجہ سے سر چکرانے متلی قے ہونے سر درد چہرے کا رنگ بدلنے سانس پھولنے اور سینے میں درد کی شکایتیں ہو سکتی ہیں اسی طرح کی علامات اس وقت ظاہر ہوسکتی ہیں جب آپ ڈائیسلفیرم نامی دوا لیتے ہیں اس دوا کو شراب کی لت سے نجات دلانے کے لیے استعمال کیا جاتا ہے اس کا مقصد یہ ہوتا ہے کہ اگر کوئی مریض شراب پیے تو اسے برا محسوس ہو اور وہ شراب سے دور رہے بہت ساری اینٹی بایوٹکس کے ساتھ شراب نہ پینا ہی بہتر ہے ان میں ٹینیڈازول لائنیزلڈ اور ایریتھرومائسن جیسی ادویات شامل ہیں اور ڈاکٹروں اس کے ساتھ شراب سے پرہیز تجویز کرتے ہیں
بہت سے اینٹی بایوٹکس کے ساتھ شراب نوشی میں کوئی نقصان نہیں اور ان کی فہرست لمبی ہے تاہم شراب نوشی بیماری سے چھٹکارا حاصل کرنے میں تاخیر کا باعث ہوتی ہے کیونکہ شراب کے بعد آپ تھکن اور پیاس محسوس کرتے ہیں
