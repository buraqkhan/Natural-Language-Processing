ٹيلی فون اور کمپيوٹر کو بےتحاشا استعمال کرنے والوں کو بار بار ان کی بیٹریاں بھی چارج کرنی پڑتی ہیں جو یقیننا ایک اکتاہٹ آمیز عمل ہے۔ لیکن داد دینی پڑتی ہے صنعتکاروں کو جو ایسے بہت سے دیگرمسائل کی طرح اس مسئلے کا حل نکالنے میں بھی کامیاب ہو گئے ہیں۔غیر ملکی تحقیقی جریدے فکشن میں شائع ہونے والی رپورٹ کے مطابق صنعتکاروں نے ایک ایسی بیٹری تیارکرلی ہے جسے سال میں صرف 1 بار چارج کرنا پڑے گا۔ مگر یہ بیٹری کمرے کے درجہ حرارت میں بہترین کام کرے گی۔اس ايلومينيم آئن بیٹری کو جیٹ لیبارٹری، کالٹیک، لارنس برکلی نیشنل لیبارٹری ناسا، ہنڈا ریسرچ انسٹی ٹیوٹ کے ماہرین پر مشتمل ٹیم نے تیار کیا ہے جسے ایک بارچارج کرنے کے بعد تقریبا دس ماہ تک دوبارہ چارج کرنے کی ضرورت نہیں رہتی۔تحقیقی ٹیم کے سربراہ اور 2008ء میں نوبل انعام حاصل کرنے والے کیمیا کے پروفیسر رابرٹ گربس نے بتایا کہ ايلومينيم آئن بیٹری مروجہ لیتھیم بیٹریوں کے مقابلے میں 20 گنا طاقت ور ہوتی ہیں اور انہیں 10 ماہ تک چارج کرنے کی ضرورت نہیں پڑتی۔ ٹیم کے سربراہ پروفیسر رابرٹ گریس کے مطابق عام استعمال کی جانے والی لیتھیم بیٹریوں کے مقابلے میں یہ ایلومينيم آئن بیٹری 20 گنا زیادہ طاقتور ہے اسی لیے اسے کافی مہينوں تک ری چارج کرنے کی ضرورت پیش نہیں آتی۔ فی الحال یہ نئی ایجاد تیاری کے مراحل میں ہے لیکن اس کے نتائج حیران کن ہوں گے۔1990ء میں بھی سائنس دان برومائڈ آئن بیٹری بنانے میں کامیاب ہوگئے تھے تاہم اس کی تیاری میں مائع اجزاء استعمال کیے گئے تھے جس کی وجہ سے یہ بیٹریاں صرف کم درجہ حرارت پر ہی کام کر پاتی تھیں چنانچہ سائنس دانوں کی یہ کوشش کامياب رہی۔اس بار سائنس دان اس مسئلے کا حل بھی ڈھونڈنے میں کامیاب ہوگئے اور پہلی مرتبہ ایسی ايلومينيم آئن بیٹری تیار کرلی ہے جو کمرے کے درجہ حرارت پر بھی بہترین طریقے سے کام کرے گی۔
